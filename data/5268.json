{
  "id": 5268,
  "url": "https://www.csfd.cz/film/5268-zatykac-na-kralovnu/",
  "name": "Zatykač na královnu",
  "screenings": {
    "Praha - Dlabačov": [
      "2023-06-30T21:15:00.000Z"
    ]
  },
  "content": "Na počátku případu stojí anonym, který upozorní policii na příliš nákladný život Dagmar Králové, laborantky Chemotexu. Ta zjistí, že dívka si opravdu žije nad poměry a až příliš často objíždí hotely v okolí, kde se však nikdy dlouho nezdrží. Kapitán Záruba se rozhodne ženu předvolat a záležitost s anonymem ukončit. Králová má mezitím ostrou hádku s inženýrem Vaněčkem, který si v domku na předměstí zřídil pokoutní výrobnu alkoholu.  \n Příčinou je mentálně opožděný řidič Eda Pelc, který přivezl kradené zásoby čistého lihu až k němu na dvorek. Ten cestou zpátky zastaví stopařce, kterou začne obtěžovat a když se dívka brání, nešťastnou náhodou ji uškrtí bezpečnostním pásem. Když se Králová zmíní o svém předvolání, vyvolá tím mezi všemi, kdo se na nelegální výrobě a prodeji alkoholu podílí, zmatek a ředitel hotelu Černý, který je šéfem celé bandy, se rozhodne výrobu ukončit a všechny zásoby zničit. Další den ráno je poblíž místa, kde policie nalezla zavražděnou stopařku, objevena druhá mrtvá žena, Dagmar Králová.  \nZpočátku se sice zdá, že obě zabil stejný pachatel, tuto domněnku však vyvrátí pitva. A tak se rozjíždí pátrání po dvou vrazích, jehož prvním výsledkem je odhalení pokoutní výroby alkoholu. Od té chvíle je už jen otázkou času, kdy si kriminalisté dají všechny části mozaiky zločinu dohromady a odhalí pachatele.\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/000/358/358283_fd40e4.jpg"
}