{
  "id": 1429808,
  "url": "https://www.csfd.cz/film/1429808-vsechno-to-ticho/",
  "name": "Všechno to ticho",
  "screenings": {
    "Praha - Edison Filmhub": [
      "2023-11-06T18:30:00.000Z"
    ]
  },
  "content": "Jaké je to postupně přicházet o schopnost vnímat svět tak, jak jsme zvyklí? Miriam to brzy zjistí a nemůže to už nijak zvrátit. Ačkoliv se živí jako učitelka znakového jazyka a její přítelkyně je neslyšící, postupná ztráta sluchu ji obrátí život naruby. Miriam je totiž nejen učitelkou, ale také milovnicí hudby a divadelní herečkou. Všechny tak bezpečně známé věci, jako jsou ruch města, ve kterém žije, nebo tóny pouličních hudebníků, se postupně mění v neurčitý tlumený šum, až se nakonec úplně rozplynou… Snímek umožňuje prožít pocity beznaděje společně s hrdinkou prostřednictvím autentické zvukové stopy – celý děj vnímáme ušima Miriam. Film staví na empatii a představuje komunitu neslyšících jako nehomogenní skupinu plnou individualit a různého pohledu na svět. Uvědomujeme si, nakolik je komunita neslyšících podobná jakékoliv jiné komunitě? Napohled rozdílné výzvy, které řešíme, jsou ve skutečnosti často jenom variací na tytéž problémy. A nedílnou součástí téměř všech skupin je bohužel i internalizovaná diskriminace.\n\n\t\t\n\t\t\t\t(Mezipatra)",
  "posterUrl": "https://image.pmgstatic.com/cache/resized/w140/files/images/film/posters/168/194/168194996_u6wdvz.jpg"
}