{
  "id": 2487,
  "url": "https://www.csfd.cz/film/2487-magicka-posedlost/",
  "name": "Magická posedlost",
  "screenings": {
    "Praha - Edison Filmhub": [
      "2023-10-31T19:00:00.000Z"
    ]
  },
  "content": "Po několik generací rodinu Owensových provází kletba, kterou na ni uvalila čarodějnice Maria. A tak všichni muži, kteří se s ženami Owensovými zapletou, zemřou. Svérázné tety Jet a Frances vychovávají své neteře Sally a Gilly po svém. Samozřejmě je učí také čarovat. Dospělé dívky nemají v životě příliš štěstí. Gilly uteče z domova a zaplete se s vášnivým Jimmym Angelovem. Sally žije spokojeně v rodném městečku a zamiluje se do sympatického zelináře Michaela. O pár let později, kdy už se stará o dvě dcery, se kletba naplní a Michael tragicky zahyne. Z deprese jí pomůže Gilly, která se nakrátko vrátí domů, ale pak znovu zmizí. Sally o ní uslyší až ve chvíli, kdy ji zoufalá sestra prosí o pomoc. Jimmy ji surově týrá a když přijede, tak ho společně zabijí. Zmrtvýchvstalý zloduch je však obě začne ohrožovat. Do všeho se ještě zaplete detektiv Gary Hallet, který ho hledá pro podezření z vraždy. S pomocí kouzel a několika obyvatelek městečka se dívky a jejich tety nebezpečného muže ze záhrobí zbaví.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/161/277/161277953_fbd352.jpg"
}