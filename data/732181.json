{
  "id": 732181,
  "url": "https://www.csfd.cz/film/732181-minamata/",
  "name": "Minamata",
  "screenings": {
    "Praha - Dlabačov": [
      "2023-02-23T16:00:00.000Z"
    ]
  },
  "content": "William Eugene Smith (Johnny Depp) se proslavil jako jeden z nejuznávanějších fotoreportérů druhé světové války. Na začátku sedmdesátých let ale žije samotářsky, odloučený od společnosti a rezignující na svou kariéru. Změna nastane, když jej redaktor slavného časopisu Life Robert Hayes (Bill Nighy) tajně vyšle do japonského rybářského města Minamata. Zdraví a život jeho obyvatel a především dětí je zde totiž po desetiletí ohrožováno jedovatou rtutí, kterou do moře bezohledně vypouští chemická továrna Chisso Corporation. Smith se ponořuje do místní komunity, dokumentuje svými fotoaparáty jejich úsilí žít a přežít, jejich vášnivé tažení za uznání viny a odškodnění ze strany Chisso Corporation. Smith vyzbrojen pouze svým fotoaparátem a silou obrazu dává svým snímkům z toxické vesnice srdcervoucí lidský rozměr a jeho počáteční úkol se mění v životní poslání. Film Minamata, který vychází ze strhujícího skutečného příběhu, je vykupitelským a emotivním příběhem o vítězství nad nepřízní osudu a o tom, že každý z nás má v sobě sílu něco změnit.\n\n\t\t\n\t\t\t\t\t(CinemArt)",
  "posterUrl": "https://image.pmgstatic.com/cache/resized/w140/files/images/film/posters/166/552/166552510_c7f67d.jpg"
}