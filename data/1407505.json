{
  "id": 1407505,
  "url": "https://www.csfd.cz/film/1407505-samota/",
  "name": "Samota",
  "screenings": {
    "Praha - Kino Světozor": [
      "2024-04-09T18:15:00.000Z"
    ]
  },
  "content": "Osamelému Gunnarovi vyvlastní štát farmu, ktorá patrila jeho rodine po desaťročia. Toto miesto uprostred ničoho totiž čoskoro zaplaví nová priehrada. Muž sa lúči s rodným domom, farmou a stádom koní a za peniaze od štátu si kúpi dom v rušnom meste. Občas rozmýšľal o tom, že by tam odišiel, ale až doteraz sa k tomu neodvážil. A zrazu je tam. A úplne sám. Len s fotografiou rodičov, svojho milovaného šedáka Godiho a bratranca žijúceho v Kanade. Farma, hory a kone mu veľmi chýbajú. Čas trávi prechádzkami po meste a spoznávaním okolia. Stretáva 10-ročného Ariho, ktorý roznáša noviny a býva v dome oproti. Aj on trávi väčšinu dňa sám. Zisťujú, že napriek generačnému rozdielu sú si dosť podobní. A občas nerozumejú svetu okolo seba. Postupne formujúce sa priateľstvo má zásadný vplyv na ich ďalší život.\n\n\t\t\n\t\t\t\t\t(ASFK)",
  "posterUrl": "https://image.pmgstatic.com/cache/resized/w140/files/images/film/posters/168/687/168687773_5z4ppb.jpg"
}