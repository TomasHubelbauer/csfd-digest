{
  "id": 1774,
  "url": "https://www.csfd.cz/film/1774-prvni-velka-vlakova-loupez/",
  "name": "První velká vlaková loupež",
  "screenings": {
    "Praha - Kino Ponrepo": [
      "2024-12-27T19:30:00.000Z"
    ]
  },
  "content": "Uloupit zlato z jedoucího vlaku? Všechno je jednou poprvé... Odvážnou vlakovou loupež, která vstoupila do dějin kriminalistiky, uskutečnil v roce 1855 lupič-gentleman Edward Pierce. Jeho cílem se stal vlak dopravující velké množství zlata na výplatu žoldu vojáků v Krymské válce. V románové, značně zromantizované podobě zachytil celou událost známý spisovatel Michael Crichton a poté, co se jeho kniha stala bestsellerem, ji jako režisér sám převedl na filmové plátno. Nejprve sledujeme pečlivé plánování celé akce a dlouhé přípravy. Než se totiž vlak rozjede, je nejdůležitější částí loupeže získání duplikátů čtyř klíčů potřebných k otevření trezoru ve vlaku. Jednotlivé klíče jsou přitom svěřeny do opatrování různým lidem. Pierce musí vymyslet důmyslné způsoby, jak se jich zmocnit, v čemž mu pomáhají jeho společníci: Miriam, dáma s pochybnou pověstí, která pro úspěch plánu neváhá využít ani své tělo, a schopný kasař a duplikátor klíčů Agar. Hlavní atrakcí filmu je však samotná loupež, kterou kamera sleduje doslova krok za krokem. Ústřední trojlístek ve filmu ztvárnili Sean Connery, Donald Sutherland a Lesley-Anne Downová, přičemž velké uznání zaslouží především Sean Connery, který většinu kaskadérských kousků provedl sám.\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/160/871/160871490_3b8cfa.jpg"
}