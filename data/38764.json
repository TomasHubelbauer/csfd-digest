{
  "id": 38764,
  "url": "https://www.csfd.cz/film/38764-cesar-a-rosalie/",
  "name": "César a Rosalie",
  "screenings": {
    "Praha - Edison Filmhub": [
      "2024-11-23T16:30:00.000Z"
    ],
    "Praha - Kino Světozor": [
      "2024-11-21T18:15:00.000Z"
    ]
  },
  "content": "Rosalie. Krásná žena, která po rozvodu s Antoinem žije s bohatým obchodníkem Césarem. Objevuje se ale její bývalý milenec David, který byl příčinou rozpadu jejího manželství. Rosalie odchází od Césara k Davidovi, César se ji snaží získat zpět. Rosalie váhá a tápe, miluje především svou malou dceru, svou matku, miluje moře a také svou svobodu... \n\nSilný melodramatický příběh CÉSAR A ROSALIE vznikl v režii Claude Sauteta, který se vztahu mezi mužem a ženou úspěšně věnoval i jako scénárista. Brilantně napsanému lyrickému příběhu s temnými tóny dominují herecké výkony tří hlavních představitelů (Montand, Schneider, Frey), v jedné ze svých prvních rolí se zde ale výrazně prosadila také Isabelle Huppert. Film patří k nejlepším Sautetovým dílům a svým vyzněním evokuje tituly nové vlny o dekádu starší. Sautet natáčel v řadě exteriérových lokalit ve Francii, na filmu se podíleli také italští a němečtí tvůrci. Ve Francii měl film premiéru 27. října 1972 a jen ve francouzských kinech jej vidělo více než dva a půl miliónu diváků.\n\n\t\t\n\t\t\t\t(argenson)",
  "posterUrl": "https://image.pmgstatic.com/cache/resized/w140/files/images/film/posters/159/369/159369807_a347f1.jpg"
}