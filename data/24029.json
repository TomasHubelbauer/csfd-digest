{
  "id": 24029,
  "url": "https://www.csfd.cz/film/24029-zlodej-z-bagdadu/",
  "name": "Zloděj z Bagdádu",
  "screenings": {
    "Praha - Edison Filmhub": [
      "2023-03-14T19:00:00.000Z"
    ]
  },
  "content": "Tento romanticko-hrdinský příběh z pohádek „Tisíce a jedné noci“ byl zamilovaným projektem hollywoodské megastar, producenta Douglase Fairbankse, který po jeho předcházejících úspěších kostýmních Tří mušketýrů, Zorra mstitele a Robina Hooda upevnil Fairbanksův status největší hvězdy dobrodružných akčních filmů své doby a jedné z prvních „multihyperhvězd“ tohoto žánru. Fairbanks tu vystupuje v roli bezbožného zloděje Ahmeda, který si vydobyl pověst největšího lupiče Bagdádu. Zamiluje se do krásné princezny a oba se rozhodnou vzít, zasáhne však její otec, bagdádský kalif, a sňatek zakáže. To spustí řetěz událostí, v nichž se objeví křišťálová koule, kouzelné jablko, pegas, neviditelný plášť… a samozřejmě i létající koberec. Na filmu Zloděj z Bagdádu se nešetřilo: šlo o jeden z nejnákladnějších snímků vyrobených v Hollywoodu v éře němého filmu, jak o tom svědčí úžasné kulisy Williama Camerona Menziese i přelomové speciální efekty, které se prolínají celým filmem. Film Zloděj z Bagdádu, který mistrovsky režíroval Raoul Walsh – jeden z nejvýznamnějších amerických tvůrců a autor takových filmových klasik, jako jsou The Bowery, High Sierra a White Heat – bude už navždy vzněcovat naši fantazii.\n\n\t\t\n\t\t\t\t\t(Film Europe)",
  "posterUrl": "https://image.pmgstatic.com/cache/resized/w140/files/images/film/posters/167/157/167157942_694814.jpg"
}