{
  "id": 390220,
  "url": "https://www.csfd.cz/film/390220-archa-svetel-a-stinu/",
  "name": "Archa světel a stínů",
  "screenings": {
    "Praha - Kino MAT": [
      "2024-11-08T18:30:00.000Z"
    ]
  },
  "content": "V pátek se seznámili, v neděli měli svatbu. Před hněvem rodičů museli utéci z domova, a tak se na líbánky vydali k lidožroutům. Přišli o iluze, o kameru a málem i o život. Tam, kde by se jiní vzdali, nasadili američtí filmaři Martin a Osa Johnsonovi své životy, aby odvyprávěli svědectví o mizející divočině. Celovečerní distribuční debut režiséra Jana Svatoše, jemuž předcházelo 10 let příprav a pátrání v archivech. Dokument odkrývá zcela zapomenutý příběh z éry počátků kinematografie a vypráví nejen o lásce na první pohled, ale i o odvaze, o předsudcích a o střetu umělecké svobody s Hollywoodem. Dílo Martina a Osy fascinovalo kdysi nejen širokou veřejnost, ale i osobnosti jako E. Hemingwaye, Ch. Chaplina nebo britskou královskou rodinu. Jejich příběh je autentickým otiskem doby, kdy samotné filmování v Africe bylo nebezpečnější než šelmy a malárie a kdy fotografovat znamenalo riskovat, v lepším případě neúspěch, v horším i svůj život.\n\n\t\t\n\t\t\t\t\t(Art Francesco)",
  "posterUrl": "https://image.pmgstatic.com/cache/resized/w140/files/images/film/posters/162/470/162470460_79b173.jpg"
}