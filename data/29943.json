{
  "id": 29943,
  "url": "https://www.csfd.cz/film/29943-nezvratny-osud/",
  "name": "Nezvratný osud",
  "screenings": {
    "Praha - Kino Balt": [
      "2023-12-02T13:30:00.000Z"
    ]
  },
  "content": "Sedmnáctiletý americký středoškolák Alex Browning se chystá na školní výlet do Paříže. Má však neblahé tušení, které sílí každým okamžikem až do nástupu do letadla. Těsně před odletem má děsivou vizi, v níž si vymění místo se spolužačkou a krátce nato letadlo při startu exploduje. Když ho pak spolužačka opravdu požádá, aby si s ní místo vyměnil, propadne panice a snaží se ostatní přesvědčit, aby stroj opustili. Popere se kvůli tomu se spolužákem Carterem a je nakonec z letadla vyveden i s ním a jeho přítelkyní Terry. Vystoupí také nejlepší kamarád Tod, samotářská Clear Riversová, která jeho předtuše uvěří, a učitelka Valerie Lewtonová, aby na ně dohlédla. V hale se navíc setkají s Billym Hitchcockem, který se opozdil. Vzápětí se stanou svědky katastrofy, když letadlo krátce po startu opravdu exploduje. Alex se doma zhroutí, a to ještě netuší, že smrt s nimi nemá vyrovnané účty. Krátce po tryzně za oběti neštěstí totiž zahyne při bizarní nehodě v koupelně Tod a Alex si uvědomí, že i on smrt vytušil podle různých znamení. S Clear se vloupe do pohřebního ústavu, kde je přistihne zřízenec Bludworth, jenž tvrdí, že podle původního plánu měli všichni zahynout v letadle. Protože unikli, má pro ně smrt nový plán.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/159/449/159449988_67b29b.jpg"
}