{
  "id": 240309,
  "url": "https://www.csfd.cz/film/240309-krakonos-a-kukacky/",
  "name": "Krakonoš a kukačky",
  "screenings": {
    "Praha - Bio Oko": [
      "2024-01-21T15:00:00.000Z"
    ]
  },
  "content": "Jednou šel Krakonoš kolem chalupy dřevaře Josky Košků, a to právě v den, kdy se Joska ženil. Pán hor musel přeci také přispět nějakým darem, a tak mu na dveře pověsil hodiny - kukačky. Jenomže dřív než se Joska vrátil domů s nevěstou, šel kolem známý poberta Bertík. Dlouho se nerozmýšlel a šup s kukačkami do pytle. Večer se Krakonoš jako chudý pocestný vypravil k Joskovi, ale ať koukal, jak koukal, svůj dar nikde neviděl. Vtom zaslechl kukání, kolem totiž kráčel Bertík s pytlem. Krakonoš hned věděl, kolik uhodilo a vypravil se za milým Bertíkem do hospody. Přichystal si na něho trakař s dvěma pytli, a opravdu, jen je Bertík uviděl, hned je chtěl ukrást. Jenomže kouzelný trakař jezdil jen podle pokynů Krakonoše, a tak Bertíka pěkně prohnal po kopcích a údolích. Pak ještě dostal zloděj za vyučenou za kukačky a rád je potom vrátil tam, kam patřily.\n\n\t\t\n\t\t\t\t(Filmový přehled)",
  "posterUrl": "https://image.pmgstatic.com/cache/resized/w140/files/images/film/posters/000/454/454879_a58192.jpg"
}