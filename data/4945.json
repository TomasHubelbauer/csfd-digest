{
  "id": 4945,
  "url": "https://www.csfd.cz/film/4945-dobre-svetlo/",
  "name": "Dobré světlo",
  "screenings": {
    "Praha - Kino Ponrepo": [
      "2024-10-29T20:30:00.000Z"
    ]
  },
  "content": "Čtyřicetiletý maloměstský architekt Viktor Průcha (K. Heřmánek) žije s manželkou Soňou (J. Šulcová), je ve svém oboru dobře zavedený a na hmotnou nouzi si nemůže stěžovat. Dobře však ví, že zajištěnou existenci získává díky různým ústupkům a kompromisům: soužití se Soňou už dávno není jako dřív a v práci mají před rozumným a účelným řešením vždy přednost zájmy vlivných lidí. Jednoho dne však dostane Viktor těžkou lekci: fyzicky ho totiž napadne starší muž, jehož vnučku srazilo před školou auto. Viktor totiž jako architekt kdysi podepsal souhlas s umístěním školy blízko frekventované silnice. Muž se ze dne na den rozhodne skoncovat s dosavadním životem. Odejde od manželky a nastěhuje se do svého starého ateliéru na kraji města. A začne se věnovat dávnému koníčku, fotografování ženských aktů. Když pozná nespoutanou romskou dívku Aranku (A. Tomsová), najde v ní ideální modelku. Výstava jeho nových fotografií, uspořádaná v místním divadle, vyvolá velký ohlas. Ovšem zdaleka ne jen pozitivní. Teprve teď stojí Viktor před skutečnou životní zkouškou, která odhalí, jak pevně za svým novým životem stojí…\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/159/222/159222332_9959ed.jpg"
}