{
  "id": 5928,
  "url": "https://www.csfd.cz/film/5928-ohrozeni-britannicu/",
  "name": "Ohrožení Britannicu",
  "screenings": {
    "Praha - Kino MAT": [
      "2023-07-09T20:00:00.000Z"
    ]
  },
  "content": "Film režiséra Richarda Lestera, u nás patrně nejznámějšího svým klasickým zpracováním Třech mušketýrů s Michaelem Yorkem v roli d‘Artagnana, velmi sugestivně líčí nebezpečnou situaci, v níž se nečekaně ocitne na otevřeném moři velká transoceánská loď. Neznámý šílenec, plný nenávisti ke společnosti, která mu podle jeho přesvědčení ukřivdila, vyhrožuje, že loď pomocí skrytých náloží třaskavin potopí, nebude-li mu vyplaceno požadované výkupné. Jen tehdy je ochoten prozradit, jak v poslední chvíli zkáze zabránit. V sázce je život dvanácti set cestujících na palubě a na loď je neprodleně přepraven pyrotechnický tým pod vedením zkušeného poručíka Fallona. Souboj s časem začíná... Snímek, který byl dva roky po svém vzniku uveden i v československé filmové distribuci, vyniká především poctivě budovanou atmosférou nejistoty a strachu z vždy přítomné možnosti, že předem ohlášené katastrofě nebude možné zabránit. Hlavní role ve filmu ztvárnili Richard Harris, Omar Sharif, David Hemmings, Anthony Hopkins a Ian Holm. Film uvádíme s původním dabingem ČST z 80. let.\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/000/384/384285_5a496d.jpg"
}