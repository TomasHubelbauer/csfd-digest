{
  "id": 17952,
  "url": "https://www.csfd.cz/film/17952-bezmocna/",
  "name": "Bezmocná",
  "screenings": {
    "Praha - Bio Oko": [
      "2024-08-28T20:30:00.000Z"
    ]
  },
  "content": "Modernizovaná verze slavného románu Jane Austenové vypráví příběh patnáctileté Cher Horowitzové, dobrosrdečné, ale povrchní dívky, která je přitažlivá a bohatá, ale poněkud izolovaná ve svém světě posedlém módou. I když je obdivovanou hvězdou střední školy, má trvalého kritika, nevlastního bratra Joshe, který k ní má spoustu výhrad. Neustále se popichují, a zatímco Cher si bere na mušku jeho idealismus, on jí vyčítá povrchnost a sobectví. Když už toho má Cher plné zuby, rozhodne se Joshovi ukázat, že dokáže udělat něco pro jiné. Nejprve si zahraje na dohazovačku a rafinovaně dá dohromady dva osamělé učitele. Překvapeně zjistí, že dělat dobré skutky ji baví, a tak se rozhodne pokračovat. Její druhou „obětí“ se stane nová spolužačka, zoufale nemoderní Tai Frasierová. S kamarádkou Dionne začne Cher pracovat na její popularitě, k čemuž patří i snaha uhasit její rodící se vztah s dobráckým rebelem Travisem a nasměrovat ji do náruče bohatého snoba Eltona. V tomto bodu sice selže, protože Elton Tai odmítne a začne balit Cher, jinak se jí ovšem daří. Popularita Tai roste možná až příliš, protože než se Cher naděje, je populárnější než ona. S tím se dívka nehodlá smířit a začne bojovat o ztracenou pozici.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/000/034/34636_4c76c2.jpg"
}