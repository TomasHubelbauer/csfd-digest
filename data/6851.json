{
  "id": 6851,
  "url": "https://www.csfd.cz/film/6851-faust/",
  "name": "Faust",
  "screenings": {
    "Praha - Edison Filmhub": [
      "2024-11-02T20:00:00.000Z"
    ]
  },
  "content": "Na motivy lidové legendy a dramatizace Christophera Marlowa a J. W. Goetha vypráví tento snímek příběh učence Fausta, který je pokoušen Mefistem. Během hádky s archandělem Gabrielem Mefisto prohlásil, že dokáže každého člověka svést z cesty k Bohu. Aby mohl starého Fausta pokoušet, nechá Mefisto zpustošit zemi morem. Umírající lidé prosí Fausta o pomoc. Když se mu navzdory modlitbám nedostává pomoci od Boha, hledá radu u ďábla. Díky světelné a stínové fotografii, speciálním efektům a divoké kameře našel Murnau filmový styl vyprávění, který z tohoto snímku udělal klasiku. První filmová verze byla podrobena masivní kritice a protestům ještě před začátkem natáčení. Adaptace německého \"národního pokladu\" pro nové a umělecky nedoceněné filmové médium byla považována za svatokrádež. Nicméně po premiéře postupně pochybnosti diváků i odborného tisku mizely. V 70. letech 20. století Eric Rohmer označil tento snímek za filmové mistrovské dílo a dodnes je považováno za klasiku německé filmové historie.\n\n\t\t\n\t\t\t\t\t(Film Europe)",
  "posterUrl": "https://image.pmgstatic.com/cache/resized/w140/files/images/film/posters/169/408/169408940_km4awo.jpg"
}