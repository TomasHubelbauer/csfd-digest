{
  "id": 25634,
  "url": "https://www.csfd.cz/film/25634-tri-zivoty-a-jen-jedna-smrt/",
  "name": "Tři životy a jen jedna smrt",
  "screenings": {
    "Praha - Kino Ponrepo": [
      "2024-09-21T20:00:00.000Z"
    ]
  },
  "content": "Legendární Marcello Mastroianni si zahrál muže, který má čtyři různá jména i osobnosti. Která z nich je ale ta pravá? Jeho záhadná postava spojuje čtyři rozdílné, ale nakonec až překvapivě podobné příběhy o lásce, chtíči, zločinu a času.Rozhlasový moderátor vypráví řadu pozoruhodných příběhů ze svého studia. Prvním z nich je historka o obchodním cestujícím Mateu Stranovi, jenž se po dvacetiletém odloučení vrací ke své první manželce Marii, která však žije s jiným mužem... V následujícím příběhu se sorbonnský profesor Georges Vickers obrací zády ke své invalidní matce, domovu i práci a stane se žebrákem, aniž by přitom přišel o své bohatství. Spřátelí se s prostitutkou Taniou, z níž se vyklube ředitelka velké společnosti... Na začátku třetího příběhu se novomanželé Martin a Cecile dozvědí o svém tajemném dobrodinci. Nemajetný pár náhle, jakoby zázrakem, zdědí krásný dům a pohodlnou měsíční penzi s jedinou podmínkou: nesmí vyhodit starého sluhu. A poslední příběh vypráví o vlivném podnikateli Lucu Allamandovi, který kryl své finanční operace tím, že si vymyslel rodinu v cizině. Když se však jednoho dne dozví, že se k němu hodlá tato rodina nastěhovat, duševně se zhroutí... V tragickém závěru vyjde najevo, že jsou hlavní hrdinové jednotlivých vyprávění různými tvářemi jediného muže (Marcello Mastroianni).\n\n\t\t\n\t\t\t\t\t(Cinemax)",
  "posterUrl": "https://image.pmgstatic.com/cache/resized/w140/files/images/film/posters/161/273/161273217_0971d1.jpg"
}