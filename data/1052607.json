{
  "id": 1052607,
  "url": "https://www.csfd.cz/film/1052607-murena/",
  "name": "Muréna",
  "screenings": {
    "Praha - Kino Atlas": [
      "2023-06-21T17:00:00.000Z"
    ]
  },
  "content": "Julijino dospívání navenek vypadá jako dokonalá idyla. Své dny tráví na skalnatém břehu Jadranu, v útulném penzionu, který provozuje její otec Ante. Všechno se zdá být zalité sluncem a mořskou modří. Vztahy uvnitř rodiny ale mají k harmonii daleko. Ante je manipulativní, žárlivý tyran, který dává svoje rozmary tvrdě pocítit Juliji i její matce Nele. Napjatou atmosféru změní příjezd zámožného Javiera, jehož uvolněný šarm zdánlivě otupí hrany. Šaramantní cizinec nabídne Juliji možnost úniku před dusivou otcovskou autoritou, pozorný hostitel Ante ale každý její krok sleduje s rostoucí ostražitostí a záští. Film chorvatské režisérky Antonety Alamat Kusijanovic Muréna, který v Cannes získal cenu pro nejlepší debut, vyniká pronikavým stylem, precizní charakterovou studií a dokonale zachycenou atmosférou léta, které pro hlavní hrdinku ukrývá zprvu nenápadnou, posléze ale zcela zásadní životní proměnu.\n\n\t\t\n\t\t\t\t\t(Artcam Films)",
  "posterUrl": "https://image.pmgstatic.com/cache/resized/w140/files/images/film/posters/166/380/166380424_ad6fa5.png"
}