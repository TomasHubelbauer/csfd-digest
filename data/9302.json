{
  "id": 9302,
  "url": "https://www.csfd.cz/film/9302-hvezdna-pechota/",
  "name": "Hvězdná pěchota",
  "screenings": {
    "Praha - Kino Lucerna": [
      "2023-09-30T20:30:00.000Z"
    ]
  },
  "content": "Vzdálená budoucnost nevypadá pro lidstvo příliš růžově. Platí zcela jiné společenské normy, plnohodnotným občanem je pouze ten, kdo sloužil ve Federální službě. Navíc je samotná existence lidstva ohrožena útoky mimozemských brouků, kteří obsazují planety ve vesmíru a začínají ohrožovat i Zemi. Středoškolák Johnny Rico se přes nesouhlas bohatých rodičů přihlásí do služby a je přiřazen k pěchotě. Jeho láska, atraktivní Carmen, se chce stát pilotkou a kamarád Carl je přijat k vojenskému výzkumu. Společně s Ricem nastupuje k pěchotě sympatická Dizzy, která mladíka miluje. Přestože ho ostatní považují za mazánka z bohaté rodiny, Rico se pomalu zoceluje v nesmírně tvrdém výcviku. Spolu se svou jednotkou je vyslán na planetu Klendathu, kde se poprvé ocitne uprostřed bitevní vřavy. Bitva však skončí katastrofou, když brouci během jediné hodiny pobijí na sto tisíc lidí. Rico je těžce raněn. Po uzdravení je přiřazen k jednotce, které velí jeho bývalý učitel. Rica a jeho přátele ještě čeká téměř beznadějná bitva proti mnohonásobné převaze.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/159/527/159527750_c93b40.jpg"
}