{
  "id": 277786,
  "url": "https://www.csfd.cz/film/277786-v-cizi-kuzi/",
  "name": "V cizí kůži",
  "screenings": {
    "Praha - Letní kino Sunset Cinema": [
      "2024-07-02T18:00:00.000Z"
    ]
  },
  "content": "Mitch a Dave jsou nerozluční přátelé. Jak ale léta ubíhala, jejich světy se od sebe čím dál více vzdalovaly. Dave je přepracovaný právník, manžel a otec tří dětí, Mitch je druhořadý herec, který mění ženy častěji než ponožky. Jednoho dne se spolu sejdou, popijí alkohol a u fontány si oba v tentýž okamžik přejí ocitnout se v kůži toho druhého. Následující den ráno se probudí a zjistí, že jejich přání byla vyslyšena. Nejraději by se zase hned přeměnili zpátky, ale kouzelná fontána byla mezitím odstraněna. Kam byla převezena, není možné kvůli byrokracii hned zjistit, a tak oběma mužům nezbývá než začít žít život toho druhého. Mitch musí zastoupit Davea v případu fúze firmy, na jejímž výsledku záleží, zda mu bude přiznáno partnerství. Dave má v Mitchově podobě natáčet porno. Ani jednomu se ale nový způsob života nelíbí. Podaří se oběma mužům nezničit si navzájem vlastní existenci dřív, než naleznou způsob, jak vše vrátit do původních kolejí?\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/000/424/424525_gqsykb.jpg"
}