{
  "id": 1066761,
  "url": "https://www.csfd.cz/film/1066761-princezna-rebelka/",
  "name": "Princezna rebelka",
  "screenings": {
    "Praha - Kino Pilotů": [
      "2023-09-05T15:00:00.000Z"
    ]
  },
  "content": "Mia je dvanáctiletý sirotek. Žije v ulicích středověkého města, kde zná každý kout a které ji svým způsobem patří. S vrabčím hnízdem na hlavě a trochu umouněná je ale Mia samostatné, velmi vynalézavé a protřelé děvče. Má tři ochočené lasičky a společně tvoří nerozlučnou partu, která se živí. . no . . krádežemi jídla. Ideálním místem pro výpravy za dobrým jídlem stejně jako za lumpárnami je místní hrad, kde je ovšem vždy potřeba ošálit stráže a využít svůj talent pro akrobacii na maximum. Jednoho pěkného dne prchá Mia před strážemi a narychlo se převlékne do princeznovských šatů. V tu samou chvíli místní zlovolný regent Tristan podstrčí čarovný lektvar korunnímu princi Rolandovi a tím ho promění ... v kočkuře – zvíře, jež je napůl kočkou a napůl kuřetem. Mia vše vidí a v ten okamžik naberou události a Miin život nečekaný spád.\nMia se coby princezna vydává na bláznivou výpravu za záchranou prince Rolanda, do party se k Mie a lasičkám přidává i nemotorný strážce Krobar, místní šašek Čtverák a jeho mluvící maňásek Mistr Brepta. Všechny čeká dobrodružství plné zábavy a napětí, které otřese celým královstvím. Jejich protivník regent Tristan je totiž obdařený neomezeným cynizmem a sobectvím a neváhá na Miu a její skupinu vypustit hordu žoldnéřů. Cesta za lékem proti lektvaru a za spravedlností dospěje až do velkého finále. Díky svým novým společníkům objeví Mia přátelství, štědrost i odvahu. Naučí se dělit se, zajímat se o druhé a zjistí, že skutečná šlechetnost se ukrývá v srdci a v každém z nás.\n\n\t\t\n\t\t\t\t\t(Bontonfilm)",
  "posterUrl": "https://image.pmgstatic.com/cache/resized/w140/files/images/film/posters/166/486/166486258_1020d0.jpg"
}