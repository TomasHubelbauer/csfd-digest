{
  "id": 941180,
  "url": "https://www.csfd.cz/film/941180-jagna/",
  "name": "Jagna",
  "screenings": {
    "Praha - Kino Aero": [
      "2024-01-18T13:30:00.000Z"
    ],
    "Praha - Kino Atlas": [
      "2024-01-10T17:00:00.000Z",
      "2024-01-31T17:00:00.000Z"
    ],
    "Praha - Kino Pilotů": [
      "2024-01-09T16:20:00.000Z"
    ],
    "Praha - Městská knihovna v Praze - Petřiny": [
      "2024-01-30T16:00:00.000Z"
    ],
    "Praha - Městská knihovna v Praze - Ústřední knihovna": [
      "2024-01-16T16:00:00.000Z"
    ]
  },
  "content": "Po celosvětovém úspěchu filmu S láskou Vincent se tentokrát dvojice režisérů DK Welchman a Hugh Welchman zaměřila na jedno z nejvýznamnějších děl polské literatury „Sedláci“. Román, za nějž jeho autor W. S. Reymont získal Nobelovu cenu. Ústřední postavou příběhu je krásná Jagna, nemajetná dívka, do které se zamiluje starý a bohatý sedlák Boryna. Přes protesty své rodiny se s ní ožení. Jagna však čelí rozhodnutí, zda je pro ni důležitější spokojený život v blahobytu nebo láska k Antkovi, synovi sedláka Boryny. Bohužel v zemi tradic se lásce nepřeje. Režiséři se ve filmu vrací k polským kořenům a román Władysława Reymonta prezentují široké veřejnosti za pomoci techniky animované malby, která si již díky filmu nominovaném na Oscara S láskou Vincent získala srdce sta tisíců fanoušků po celém světě. V Jagně se nevěnovali pouze samotnému románu, ale interpretovali do něj též obrazy významných představitelů hnutí Mladé Polsko, jako je Józef Chełmoński, Ferdynand Ruszczyc nebo Leon Wyczółkowski. Jak sami říkají, byla to pro ně další objevitelská cesta, jež jim umožnila hlouběji proniknout do emocionálních možností a estetické krásy, kterou může animace v podobě speciální olejomalby přinést do filmového vyprávění.\n\n\t\t\n\t\t\t\t\t(Bohemia MP)",
  "posterUrl": "https://image.pmgstatic.com/cache/resized/w140/files/images/film/posters/168/167/168167933_sjo2y9.png"
}