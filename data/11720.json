{
  "id": 11720,
  "url": "https://www.csfd.cz/film/11720-charlieho-andilci/",
  "name": "Charlieho andílci",
  "screenings": {
    "Praha - Kino Aero": [
      "2023-09-12T20:30:00.000Z"
    ]
  },
  "content": "Trojice půvabných a mimořádně schopných agentek Dylan, Alex a Natalie pracuje pro záhadného milionáře Charlese Townsenda, kterého ovšem nikdy neviděly. Kontakt s nimi udržuje pouze prostřednictvím telefonu a svérázného asistenta Bosleyho. Čeká je velká akce. Byl unesen milionář Eric Knox a s ním byl ukraden jeho převratný software, který umožňuje najít a sledovat každého, kdo používá telefon. Jeho asistentka Vivian Woodová podezírá jejich konkurenta Rogera Corwina, který se nedávno pokusil koupit Knoxovu společnost. Andílci proto soustředí pozornost právě na něj. Nejprve v čínském masážním salonu milionáře uspí, zkopírují jeho elektronický diář a získají odlitky jeho klíčů. Potom proniknou na jeho party, a zatímco Natalie flirtuje se sympatickým barmanem Petem, Dylan s Alex si všimnou zabijáka Hubeňoura, který se podílel na Knoxově únosu. Během pronásledování s ním svedou souboj v zadních uličkách a objeví místo, kde je ukryt Knox. Zbývá získat zpět jeho software. Andílci získají přístup k hlavnímu počítači v Corwinově podniku. Dylan se po akci sblíží s Knoxem, který jí vypráví o svém otci, který zemřel, když byl zrazen nejlepším přítelem. Hubeňour zavraždí Corwina, Vivian unese Bosleyho a trojice andílků se stane terčem vražedného útoku.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/000/010/10805_002df2.jpg"
}