{
  "id": 107584,
  "url": "https://www.csfd.cz/film/107584-vozka-smrti/",
  "name": "Vozka smrti",
  "screenings": {
    "Praha - Edison Filmhub": [
      "2023-12-22T19:00:00.000Z"
    ]
  },
  "content": "V takzvané zlaté éře švédského filmu  v době ohraničené přibližně léty 1913 až 1923  poskytovala filmovým autorům častokrát inspiraci domácí literatura, především díla Selmy Lagerlöfové. Tak tomu bylo i v případě jejího románu Vozka smrti, který převedl na plátno Victor Sjöström. Film se proslavil působivým použitím dvojexpozice pro duchařské scény; tento postup by sice známý už v prvních letech kinematografie ( Meliés ), ale teprve Sjöström z něj vytěžil tak silnou emoci a poetičnost. Proti nesporným a trvalým hodnotám k nimž patří i bezpečné zvládnutí složitě pomocí retrospektiv vyprávěného příběhu  stojí určité rysy, poplatné době, které dnes působí příliš mravokárně a křečovitě  hlavně celé moralistní pojetí. Přesto není důvod odporovat švédskému historikovi Runemu Waldekranzovi, jenž napsal: Vozka smrti byl mistrovským dílem Sjöströmovým, ale znamená i vrchol švédské němé kinematografie.\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/160/103/160103718_4f28bf.jpg"
}