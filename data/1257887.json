{
  "id": 1257887,
  "url": "https://www.csfd.cz/film/1257887-ctyri-duse-kojota/",
  "name": "Čtyři duše kojota",
  "screenings": {
    "Praha - Kino Světozor": [
      "2024-04-07T15:00:00.000Z"
    ]
  },
  "content": "Staveniště kdesi v severoamerických pláních, nad kterými se vypíná nápadný vrch. Posvátné místo, kde se shromáždili zástupci mladé generace původních obyvatel, aby vystoupili proti bezohlednému přístupu ke krajině svých předků, jíž má procházet ropovod. Maďarský režisér Áron Gauder, jehož oceňovaný, nekompromisní a svérázný film Distrikt! měli diváci možnost vidět i v české distribuci, se tentokrát obrací ke starým severoamerickým mýtům o stvoření světa a připomíná nám místo, které člověk zaujímá mezi ostatními tvory. V přístupně stylizovaném a skvěle animovaném příběhu Kojota, který jako jediný nebyl stvořen, ale zrodil se ze snu, se noříme hluboko k podstatě člověka i světa, který obýváme. Snímek je zdařilým mytickým vyprávěním, jehož rytmus a poselství si dokáže podmanit široké spektrum diváků a který přináší naději v době, kdy globální společností otřásá environmentální krize. Za tónů autentických písní původních obyvatel Severní Ameriky ukazuje, že moudrost jejich předků je dnes více než aktuální. Áron Gauder k tomu dodává: „Starodávné mýty překvapivě znázorňují souvislosti velmi podobně jako moderní věda a představují jedinou alternativu ke kapitalistické společnosti.“\n\n\t\t\n\t\t\t\t(Anifilm)",
  "posterUrl": "https://image.pmgstatic.com/cache/resized/w140/files/images/film/posters/167/178/167178700_410f5d.jpg"
}