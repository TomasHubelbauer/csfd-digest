{
  "id": 2583,
  "url": "https://www.csfd.cz/film/2583-laska-pres-internet/",
  "name": "Láska přes internet",
  "screenings": {
    "Praha - Kino Aero": [
      "2024-05-13T20:30:00.000Z"
    ]
  },
  "content": "Kathleen Kelly, majitelka malého knihkupectví Na růžku, sice žije s novinářem Frankem, ale tajně si dopisuje s neznámým přítelem na internetu. Je jím Joe Fox, spolumajitel velké sítě knižních supermarketů, který sice žije s nervní nakladatelkou Patricií, ale stejně tajně a nadšeně si píše s Kathleen. Přestože si dokonale rozumí, ani jeden z nich netuší, že se ve skutečnosti stali úhlavními nepřáteli. Joe totiž otevírá další knižní supermarket v těsném sousedství jejího obchůdku a tím ohrožuje jeho existenci. Nenabízí dokonalé znalosti dětských knih, ani dokonalou péči o zákazníka, ale je levnější. Citově založená Kathleen praktického byznysmena nesnáší. Netuší ale, že je to právě on, kdo jí radí, jak bojovat proti konkurenci. Praktický Joe zase pohrdá starosvětskými názory Kathleen, ale netuší, že jí přes internet radí, jak má proti němu bojovat. Vybavena radami svého internetového přítele a s pomocí článku partnera Franka se Kathleen pustí do boje za záchranu svého obchůdku. Ohlas je sice veliký, nicméně tržby neustále klesají. Zoufalá žena souhlasí, že se se svým internetovým přítelem sejde. Joe, který poslal na výzvědy kamaráda, tak zjistí, že jeho internetovou přítelkyní je Kathleen. Využije toho k dalšímu jízlivému setkání, ale stále jasněji si uvědomuje, že je do ní zamilovaný.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/159/527/159527804_736ecd.jpg"
}