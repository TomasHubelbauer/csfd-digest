{
  "id": 6474,
  "url": "https://www.csfd.cz/film/6474-star-wars-epizoda-vi-navrat-jediu/",
  "name": "Star Wars: Epizoda VI - Návrat Jediho",
  "screenings": {
    "Praha - Kino Aero": [
      "2023-12-16T19:50:00.000Z"
    ]
  },
  "content": "Luke Skywalker nechce nechat svého přítele Han Sola uvězněného v karbonitu, a proto přilétá na svou rodnou planetu Tatooine, aby ho zachránil. Solo je teď v rukou Jabby Hutta, který Sola získal z rukou lovce, Boba Fetty. O záchranu Sola se však pokusila i princezna Leia se svými přáteli. Bohužel neuspěli a jsou také v držení odporného Jabby. Luke se nechá Jabbovými poskoky naoko chytit a ve chvíli, kdy mají být on a jeho přátelé předhozeni pouštnímu monstru, všechny osvobodí. Luke následně odlétá na planetu Dagobah, kde vyhledá starého mistra Yodu. Luke po něm chce dokončení výcviku, místo toho se však od umírajícího Yody dozvídá, že je hotovým Jediem. Yoda také Lukovi oznámí, že je poslední nadějí Jediů při boji s Temnou sílou a jejími představiteli, Darth Vaderem (Lukův otec) a císařem Palpatinem. Po smrti Yody se Lukovi zjeví Obi-Wan a oznámí mu, že princezna Leia je ve skutečnosti jeho sestrou. Císař zatím dokončuje novou bitevní stanici, Hvězdu smrti. S ní hodlá úplně rozdrtit povstalce a donutit Luka, aby přešel na jeho stranu. Společně s Lukovým otcem, Darth Vaderem, by pak byli navěky neporazitelní. Luke se vrací za svými přáteli a společně s nimi plánuje útok na Hvězdu smrti. Plán je jednoduchý – část povstalců vedená Solem se má vylodit na měsíci Endoru, kde je ovládací stanice ochranného štítu Hvězdy smrti. Solo se svými lidmi má tuto stanici zničit, a tím Hvězdu připravit o její ochranu. Toho mají využít letecké jednotky povstalců a mají na Hvězdu smrti zaútočit a zničit její energetické zdroje...\n\n\t\t\n\t\t\t\t\t(TV Prima)",
  "posterUrl": "https://image.pmgstatic.com/cache/resized/w140/files/images/film/posters/162/398/162398468_0f5cec.jpg"
}