{
  "id": 1074654,
  "url": "https://www.csfd.cz/film/1074654-menu/",
  "name": "Menu",
  "screenings": {
    "Praha - Dlabačov": [
      "2023-05-03T16:00:00.000Z"
    ]
  },
  "content": "Margot (Anya Taylor-Joy) a Tyler (Nicholas Hoult) se vydávají na rande na pobřežní ostrov v severozápadním Pacifiku, kde mají povečeřet v luxusní restauraci Hawthorn. Tam pro ně a pro další vybrané vzácné hosty připravil samotářský a celosvětově proslulý šéfkuchař Julian Slowik (Ralph Fiennes) opulentní degustační menu. Dále jsou mezi pozvanými tři alkoholem opojení zaměstnanci technologické firmy Bryce (Rob Yang), Soren (Arturo Castro) a Dave (Mark St. Cyr), starší bohatý pár a stálí klienti Anne a Richard (Judith Lightová a Reed Birney). A nakonec renomovaná kritička restaurací Lillian Blomová (Janet McTeerová) se slabošským šéfredaktorem časopisu Tedem (Paul Adelstein) a slavná filmová hvězda středního věku (John Leguizamo) se svou asistentkou Felicity (Aimee Carrerová). Strávníky obsluhuje dokonale oblečený personál v čele s generálkou Elsou (Hong Chauová). Během večeře začíná houstnout atmosféra, jak dochází k odhalování tajemství jednotlivých hostů a šéfkuchař Slowik servíruje jeden nečekaný chod za druhým. S přibývajícími dramatickými a násilnými událostmi Slowik hosty čím dál tím víc znervózňuje, jelikož je stále patrnější, že jeho propracované menu má vyústit v pořádně šokující finále.\n\n\t\t\n\t\t\t\t\t(Falcon)",
  "posterUrl": "https://image.pmgstatic.com/cache/resized/w140/files/images/film/posters/166/850/166850243_33fd43.jpg"
}