{
  "id": 21209,
  "url": "https://www.csfd.cz/film/21209-slecna-drsnak/",
  "name": "Slečna Drsňák",
  "screenings": {
    "Praha - Přítomnost Boutique Cinema": [
      "2023-06-22T20:00:00.000Z"
    ]
  },
  "content": "Třicetiletá agentka FBI Grace Hartová je velmi svérázná, nemá doma šminky ani natáčky, ba dokonce ani boty s podpatky. Když se kvůli její chybě zkomplikuje akce proti ruské mafii, rozhodne se její nadřízený odvolat ji z případu teroristy, který si říká Občan a právě poslal úřadům další oznámení o chystaném útoku v podobě hádanky. Přesto je to právě Grace, kdo z ní vyčte, že k dalšímu útoku by mělo dojít na soutěži Miss USA. Je rozhodnuto proniknout do zákulisí a nastražit na atentátníka past. Součástí plánu je agentka, která má být nasazena do soutěže jako jedna z adeptek na titul. Při vyhledávání v databázi se ukáže, že jedinou možností je Grace. Společně navštíví organizátory soutěže, ředitelku soutěže Kathy Morningsdaleovou a moderátora Stana Fieldse, aby je přesvědčili, že potřebují agentku dostat mezi pět finalistek. Grace pošlou za bývalým prominentním poradcem Victorem Mellingem, který je z ní sice v šoku, ale pustí se do práce. Vybavena mikrokamerou a vysílačkou se Grace vydá na soutěž jako Miss New Jersey. Jenže pak přijde zpráva, že terorista Občan byl dopaden a operace je odvolána. Grace však nesouhlasí, protože podle ní je za chystaným útokem Kathy, která se chce pomstít.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/000/320/320797_2130ab.jpg"
}