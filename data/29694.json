{
  "id": 29694,
  "url": "https://www.csfd.cz/film/29694-deuce-bigalow-dobrej-stripter/",
  "name": "Deuce Bigalow: Dobrej striptér",
  "screenings": {
    "Praha - Kino Balt": [
      "2023-05-05T18:30:00.000Z"
    ]
  },
  "content": "Prostoduchý Deuce Bigalow nemá zrovna šťastné období. Přišel o práci čističe akvárií. Jeho vyvolená ho odmítla a práce, kterou si našel na inzerát, skončila katastrofou. Najal si ho totiž mladý gigolo Antoine Lacont, aby mu hlídal luxusní dům a staral se o velké pokojové akvárium. Jenže Deuce hned druhý den nešťastnou náhodou akvárium rozbije. Aby získal peníze na opravu, rozhodne se vydělávat jako gigolo. Jeho první pokusy však nedopadnou nejlépe. O Deuceho potížích se dozví pasák T. J. Hicks a nabídne mu, aby pro něj pracoval. Jeho první kšeft však připomíná horor. Klientem je totiž tlustý černošský transvestita Jabba. Ani další zákaznice nejsou \"normální\". Jedinou výjimkou je Kate, pro ni ho objednaly kamarádky s tím, že vše má vypadat jako náhodné setkání. Deuce s ní stráví romantický večer, a když vyjde najevo, že má dívka protézu, uklidní ji a něžně se s ní pomiluje. Kamarádkám pak vrátí peníze s tím, že se do Kate zamiloval. Deuce si pomalu vydělává na opravu. Zvyká si na své podivné klientky a přemýšlí, že kvůli Kate této práce nechá. Jenže to už Kate zjistí, jak to bylo s jejich seznámením.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/000/018/18596_42d80e.jpg"
}