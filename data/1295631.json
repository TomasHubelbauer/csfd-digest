{
  "id": 1295631,
  "url": "https://www.csfd.cz/film/1295631-perska-verze/",
  "name": "Perská verze",
  "screenings": {
    "Praha - Kino Světozor": [
      "2024-01-20T20:45:00.000Z"
    ]
  },
  "content": "Leila (Layla Mohammadi) má kořeny ve dvou tak diametrálně odlišných kulturách, že se pořádně nedokáže identifikovat ani s jednou z nich. V roce 1967 její otec odjel i s rodinou z Persie a i když sama Leila se už narodila v Jersey, bude navždy jen Íránkou v Americe, nebo Američankou v Íránu. Ani v jedné zemi nedokáže zapadnout a navíc je taky na holky, proto má napjaté vztahy i v rodině. Tedy konkrétně s mámou, která ji zavrhla. Naproti tomu s babičkou si rozumí ohromně, ta je jí blízká i pro své liberální smýšlení. Ačkoliv někdy je stará dáma progresivní až moc – Leila kolikrát už ani nechce slyšet babiččiny rady, třeba jako když jí vysvětluje, že k uchování panenství tu má každá dívka pro muže ještě „černou dírku“. Právě tuto radu si nakonec k srdci však asi vzít měla! Po jednom halloweenském večírku skončila v posteli s jakýmsi transsexuálem… a o dva měsíce později jí doktorka oznámila: „Ne, nemáte rakovinu, jste těhotná.“ Neprovdaná lesba těhotná s tranďákem, hůř se už Leila u rodinné večeře cítit nemohla. Leilina máma, kterou provdali ve třinácti a od té doby rodila děti jak na běžícím pásu, ale sama také jedno velké tajemství skrývá. A právě ono nakonec obě ženy poté, co vyjde najevo, usmíří...\n\n\t\t\n\t\t\t\t(chamonix)",
  "posterUrl": "https://image.pmgstatic.com/cache/resized/w140/files/images/film/posters/167/988/167988182_xv1znp.jpg"
}