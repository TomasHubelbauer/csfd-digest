{
  "id": 374458,
  "url": "https://www.csfd.cz/film/374458-mnich/",
  "name": "Mnich",
  "screenings": {
    "Praha - Kino Atlas": [
      "2023-10-05T19:45:00.000Z"
    ]
  },
  "content": "Před dospívajícím Zawanou se vyzývavě větví cesty, jimiž by se mohl v životě vydat. Mladík vstupuje do malého vesnického kláštera kdesi v Barmě, který vede mnich představený U Dahma. Zawana i jiní novicové jsou však v souladu se svým věkem hraví a vzpurní a zákonitostem mnišského roucha se podvolují jen obtížně. Když ale U Dahma, který nemá chod kláštera v rukou úplně nejpevněji, onemocní, pochopí mladý muž, že možná nastal moment, kdy je třeba na některou z cest opravdu rázně vykročit a poddat se škole života. Nejen proto, že odchod představeného by mohl znamenat i zánik samotného kláštera. Komorní snímek dokáže nejen vtáhnout do jedinečného prostředí, ale bez nadbytečných slov a s univerzální srozumitelností vykreslit citlivé, ba zlomové životní období hrdinů. V příběhu nechává stranou meditace a nesoustředí se ani tak na spiritualitu, jako na obecně platné hodnoty i touhy, jejichž naplnění je samo o sobě nesnadnou výzvou.\n\n\t\t\n\t\t\t\t(MFF Karlovy Vary)",
  "posterUrl": "https://image.pmgstatic.com/cache/resized/w140/files/images/film/posters/162/330/162330806_bc0b6d.jpg"
}