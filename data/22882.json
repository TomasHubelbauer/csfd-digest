{
  "id": 22882,
  "url": "https://www.csfd.cz/film/22882-jana-z-arku/",
  "name": "Jana z Arku",
  "screenings": {
    "Praha - Edison Filmhub": [
      "2023-05-26T18:30:00.000Z"
    ]
  },
  "content": "Rozsáhlá kronika o životě a smrti Jany z Arku, Panny orleánské, je jedním z nejlepších děl režiséra Cecila B. DeMilla, které filmovým fanouškům nabízí fascinující pohled na ranou tvorbu jednoho z hollywoodských velikánů. Příběh statečné francouzské mučednice je zarámován příběhem britského vojáka, který během svého nasazení v první světové válce objeví v zemi zrezivělý meč z 15. století. Brzy poté usne a zdá se mu, že je vojákem v armádě Jany z Arku. DeMille na svém eposu nešetřil: do filmu obsadil 1 400 komparzistů, opatřil ho kulisami v reálné velikosti, aranžoval velkolepé bitevní scény a nechal ručně kolorovat jeho kopie. Částka 300 000 dolarů se sice podle dnešních filmařských měřítek může zdát směšně malá, v roce 1916 však představovala hotové jmění. Byly to dobře vynaložené peníze, Jana z Arku je výjimečný příklad epického filmu, který dokonale obstál ve zkoušce času.\n\n\t\t\n\t\t\t\t\t(Film Europe)",
  "posterUrl": "https://image.pmgstatic.com/cache/resized/w140/files/images/film/posters/167/437/167437569_uhqdj0.jpg"
}