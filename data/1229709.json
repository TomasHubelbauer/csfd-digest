{
  "id": 1229709,
  "url": "https://www.csfd.cz/film/1229709-sparta/",
  "name": "Sparta",
  "screenings": {
    "Praha - Edison Filmhub": [
      "2023-12-13T14:00:00.000Z"
    ]
  },
  "content": "Kontroverzní snímek Sparta byl uveden na soutěži filmového festivalu v San Sebastianu poté, co byl jen několik dní předtím stažen z programu filmového festivalu v Torontu. Už jméno samotného tvůrce spolu s námětem naznačují, že půjde o hutné, provokativní a komplikované dílo. Snímek vypráví příběh čtyřicetiletého pedofila Ewalda, který se potuluje po několika malých městech v rumunské Transylvánii, kde hledá uspokojení svých tužeb, ale zároveň se snaží ovládat a neřídit se svými pudy. Ve zchátralých domech buduje „judo centra“, která se stávají zvláštním útočištěm pro mnoho dětí mimo domov, které je navštěvují, protože většina jejich rodičů jsou alkoholici, kteří je zneužívají. Sparta navazuje na snímek Rimini a vytváří spolu s ním dvoudílný příběh o dvou zcela odlišných synech bývalého nacisty stiženého demencí (Hans-Michael Rehberg ve své poslední roli). Jde o drsný, na hranici odpudivosti balancující, ale zároveň podivně působivý portrét člověka, který se snaží nepříliš úspěšně bojovat se svými vnitřními démony. Příběh ztracené duše, tuláka, viníka i oběti.\n\n\t\t\n\t\t\t\t\t(Film Europe)",
  "posterUrl": "https://image.pmgstatic.com/cache/resized/w140/files/images/film/posters/167/739/167739487_1v0vxi.jpg"
}