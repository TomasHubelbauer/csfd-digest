{
  "id": 1060884,
  "url": "https://www.csfd.cz/film/1060884-kdyz-promluvila/",
  "name": "Když promluvila",
  "screenings": {
    "Praha - Kino Atlas": [
      "2023-08-17T17:00:00.000Z",
      "2023-08-22T17:00:00.000Z",
      "2023-08-30T17:00:00.000Z"
    ]
  },
  "content": "Dne 5. října 2017 vyšel v deníku New York Times článek, který otřásl Hollywoodem v základech. Text odhalil jednoho z nejvýznamnějších filmových producentů Harveyho Weinsteina (mimo jiné majitele šesti Oscarů v nejprestižnější kategorii „Nejlepší film“) jako sexuálního predátora. Producent desítky let zneužíval své mocenské postavení, když kariéru u filmu „prodával“ za poskytování sexuálních služeb. Léta mu to procházelo, své oběti buď umlčoval penězi, nebo profesně likvidoval. Nenašel se nikdo, kdo by byl ochoten jít s ním do otevřeného střetu. Do nerovného souboje se pustily až dvě novinářky listu New York Times, Jodi Kantor (Zoe Kazan) a Megan Twohey (Carey Mulligan), které věděly, že alfou a omegou jejich reportáže bude najít ženu, která by se nebála promluvit. Drama Když promluvila se velmi blíží oceňovaným klasikám Všichni prezidentovi muži a Spotlight poctivou a detailní, skoro až detektivní rekonstrukcí práce dvou novinářek, které se pustily do boje proti nerovnému soupeři, v němž na první pohled neměly sebemenší šanci na úspěch. Ve snaze nalézt Weinsteinovu oběť, která se přestane bát, si postupně uvědomují, že materiál, který připravují, může mít zásadní vliv nejen na domnělého násilníka a jeho oběti, ale i na celou společnost a její vnímání pojmu „sexuální násilí“.\n\n\t\t\n\t\t\t\t\t(CinemArt)",
  "posterUrl": "https://image.pmgstatic.com/cache/resized/w140/files/images/film/posters/166/867/166867617_bd6e6c.jpg"
}