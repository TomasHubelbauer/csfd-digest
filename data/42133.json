{
  "id": 42133,
  "url": "https://www.csfd.cz/film/42133-porco-rosso/",
  "name": "Porco Rosso",
  "screenings": {
    "Praha - Kasárna Karlín": [
      "2024-02-18T17:00:00.000Z"
    ],
    "Praha - Kino Lucerna": [
      "2024-02-27T20:30:00.000Z"
    ],
    "Praha - Městská knihovna v Praze - Petřiny": [
      "2024-02-17T17:00:00.000Z"
    ]
  },
  "content": "V době mezi světovými válkami se na pevninské Itálii roztahovaly stíny diktatury, ale nebe nad Jaderským mořem stále bylo světem absolutní svobody a rytířského hrdinství. Mistrovský pilot Porco Rosso je jak hrdina ze starých dobrodružných filmů italské či francouzské produkce. Jeho letecké souboje se vzdušnými piráty jsou plné grácie i nadsázky a jeho šarm nebroušeného diamantu září při decentních setkáních s dámami i divokých konfrontacích s padouchy. A nic na tom nemění, že kvůli tajuplné kletbě má hlavu jako pašík. Světově uznávaný režisér animovaných filmů Hajao Mijazaki nikdy neskrýval svou fascinaci létáním. To se jako klíčový motiv ztvárněný v uhrančivých sekvencích objevuje již v jeho dřívějších snímcích jako Naušika z Větrného údolí, Laputa: Nebeský zámek, Můj soused Totoro či Doručovací služba čarodějky Kiki. Ale až ve filmu Porco Rosso vytvořil vyloženou ódu na svět neohrožených letců doby, kdy létání ještě mělo punc dobrodružství.\n\n\t\t\n\t\t\t\t\t(Aerofilms)",
  "posterUrl": "https://image.pmgstatic.com/cache/resized/w140/files/images/film/posters/093/911/93911201_3b9131.jpg"
}