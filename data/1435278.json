{
  "id": 1435278,
  "url": "https://www.csfd.cz/film/1435278-15-x-15-x-5-minisalon-1984/",
  "name": "15 x 15 x 5 (minisalon 1984)",
  "screenings": {
    "Praha - Kino Atlas": [
      "2024-03-19T20:00:00.000Z"
    ]
  },
  "content": "Filmová esej o hranicích svobody nás zavede na dobrodružnou cestu do minulosti, kdy umění vzdorovalo omezením a stalo se prostředkem odporu. Středobodem příběhu je ilegální experiment Minisalon, který v \"orwellovském\" roce 1984 uspořádal výtvarník a disident Joska Skalník. Napříč československou výtvarnou scénou rozeslal čtvercové krabičky s výzvou na svobodnou uměleckou hru. Vznikla tak kolekce 244 unikátních výtvarných děl významných a často umlčovaných umělkyň a umělců (Margita Titlová-Ylovsky, Michael Rittstein, Mária Bartuszová, Stanislav Kolíbal, Kurt Gebauer, Tamara Kolenčíková, Čestmír Suška, Adriena Šimotová, Rudolf Sikora, Otis Laubert, sestry Válovy, Vladimír Kokolia, Libor Fára nebo Květa Pacovská a mnoho dalších), jejichž umění a kreativita žily v 80. letech 20. století navzdory represivnímu režimu. Příběhy účastníků projektu Minisalon a jejich děl, dobové archivní materiály a vrstevnaté vizuální hry vytvářejí z filmu fascinující mozaiku minulosti, která promlouvá i k naší současnosti a blízké budoucnosti.\n\n\t\t\n\t\t\t\t\t(Aerofilms)",
  "posterUrl": "https://image.pmgstatic.com/cache/resized/w140/files/images/film/posters/168/705/168705494_ir3lz7.jpg"
}