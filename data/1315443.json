{
  "id": 1315443,
  "url": "https://www.csfd.cz/film/1315443-co-po-nas-zbyde/",
  "name": "Co po nás zbyde",
  "screenings": {
    "Praha - Kino Lucerna": [
      "2024-10-19T19:00:00.000Z"
    ]
  },
  "content": "Kde končí příběhy, které si vyprávíme, a začínají kontury tvrdé, upřímné reality? Boris a Jonathan na téhle hranici s každým dnem balancují víc a víc – až by se mohlo zdát, že své drobné fikční světy opouštějí jen neradi. Zatímco se herec Boris noří do nevěrné postavy  připravovaného filmu, Jonathan na stránkách svého románu staví tragické melodrama o dvou povědomých figurách. V ložnicích, supermarketech i zkušebnách ohmatávají oba partneři realitu jako unikavý kus látky; průsvitný a přesto jasně zřetelný. Kam až zajde potřeba dokola utíkat před nepříjemnou skutečností vztahu ztraceného ve slepé uličce? Fabian Stumm, který ve svém celovečerním debutu stvárnil postavu Borise, tne do živého. Mistrně konstruuje vrstvy filmové reality, aby nás v jemných gestech provedl neodolatelným shlukem romantických prožitků a zápletek.\n\n\t\t\n\t\t\t\t(Mezipatra)",
  "posterUrl": "https://image.pmgstatic.com/cache/resized/w140/files/images/film/posters/167/198/167198018_dec514.jpg"
}