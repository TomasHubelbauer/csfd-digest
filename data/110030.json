{
  "id": 110030,
  "url": "https://www.csfd.cz/film/110030-ulice/",
  "name": "Ulice",
  "screenings": {
    "Praha - Kino Ponrepo": [
      "2023-12-07T20:30:00.000Z"
    ]
  },
  "content": "Vliv německé kinematografie na formování filmu noir byl enormní, přestože občas v odborných diskuzích neprávem zastiňuje další klíčové faktory. Zejména inspirace německým expresionismem bývá často zveličována. Naopak působení dalších cyklů a tendencí se dostává jen omezeného prostoru. Jedním z přehlížených směrů je tzv. film ulice (Strassenfilm), který se v období Výmarské republiky (1918–1933) stal výstižným vyjádřením modernismu a urbanizace. Snímek Karla Gruneho tematizuje nebezpečnou svůdnost velkoměsta a můžeme v něm identifikovat řadu vizuálních a narativních motivů, které o dvacet let později absorboval i film noir: hrdinu bezhlavě propadajícího pokušení; femme fatale; kontrastní svícení; a mizanscénu odrážející subjektivní stavy postav.\n\n\t\t\n\t\t\t\t(Noir Film Festival)",
  "posterUrl": "https://image.pmgstatic.com/cache/resized/w140/files/images/film/posters/158/305/158305766_e027c4.jpg"
}