{
  "id": 35429,
  "url": "https://www.csfd.cz/film/35429-amores-perros-laska-je-kurva/",
  "name": "Amores perros - Láska je kurva",
  "screenings": {
    "Praha - Kino Kavalírka": [
      "2024-11-23T20:30:00.000Z"
    ]
  },
  "content": "Octavio miluje ženu svého bratra a je pevně rozhodnut s ní uprchnout. Zoufale potřebuje peníze, a když se ukáže, že jeho milovaný pes Cofi je výborný zabiják, bez váhání ho přihlásí na krvavé psí zápasy, které dobře vynášejí. Daniel opouští svou ženu, aby mohl žít s mladou dlouhonohou modelkou Valerií. Jejich nový exkluzivní byt se ale zakrátko změní v nesnesitelné vězení a stane se smrtící pastí pro Valeriina malého chundelatého pejska Richiho. Bývalý komunista a partyzán El Chivo se po letech strávených ve vězení živí jako nájemný vrah. Jeho jedinými společníky jsou toulaví psi, které sbírá na ulici a léčí jim jejich rány... Tři příběhy se proplétají stylem připomínajícím Pulp Fiction, aniž by se však režisér tohoto strhujícího mexického filmu, jenž byl nominován na Oscara, snažil kohokoli kopírovat či napodobovat. Originálním způsobem líčí několik lidských osudů, jež se protnou ve scéně fatální dopravní nehody, která celý film otevírá. Tarantinovsky spletitá story uchvátila svou energií a výsostnou filmařinou i členy Akademie, kteří film nominovali na Oscara.\n\n\t\t\n\t\t\t\t\t(Magic Box)",
  "posterUrl": "https://image.pmgstatic.com/cache/resized/w140/files/images/film/posters/159/208/159208892_28df70.jpg"
}