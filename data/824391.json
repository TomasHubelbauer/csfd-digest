{
  "id": 824391,
  "url": "https://www.csfd.cz/film/824391-leto-v-kreuzbergu/",
  "name": "Léto v Kreuzbergu",
  "screenings": {
    "Praha - Kino Atlas": [
      "2024-08-26T21:30:00.000Z"
    ]
  },
  "content": "Čtrnáctiletá Nora tráví letní prázdniny doma v berlínské hip čtvrti Kreuzberg. Její starší sestra, která ji prakticky vychovala, si užívá volný čas s partou kamarádů a Noru vláčí s sebou. Poflakují se městem nebo se povalují na plovárně, kde se dá alespoň na chvíli skrýt před spalujícím sluncem. Noru ostatní mají za tichou pozorovatelku, která raději sedí opodál a svět kolem sebe zachycuje na instagramová videa. Ani její další hobby, chov housenek a motýlů, jí na oblíbenosti nepřidá. Její nesmělost se začne rozplývat, když potká svobodomyslnou a charismatickou Romy. Dny přestávají být jeden jako druhý a Nora díky živelné dívce poprvé zažívá velkou lásku se všemi radostmi i strastmi, které k ní neodmyslitelně patří... Stejně jako se housenky proměňují v motýly s pestrobarevnými křídly, i z Nory se stává mladá žena.\n\n\t\t\n\t\t\t\t\t(Queer Kino)",
  "posterUrl": "https://image.pmgstatic.com/cache/resized/w140/files/images/film/posters/164/976/164976490_e70265.jpg"
}