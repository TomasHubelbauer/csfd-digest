{
  "id": 1461185,
  "url": "https://www.csfd.cz/film/1461185-back-to-black/",
  "name": "Back to Black",
  "screenings": {
    "Praha - Dlabačov": [
      "2024-08-02T18:30:00.000Z"
    ],
    "Praha - Kino Pilotů": [
      "2024-08-03T14:30:00.000Z"
    ]
  },
  "content": "Dva lidé měli zásadní vliv na život a kariéru Amy Winehouse (Marisa Abela). Tím prvním byla její babička Cynthia (Lesley Manville), svérázná, oduševnělá a originální žena, která jí předala svou živočišnost, lásku k jazzu, touhu jít vždycky vlastní cestou a nedělat na ní kompromisy. Tím druhým člověkem byl její přítel Blake (Jack O'Connell). Život s ním připomínal jízdu na hodně zběsilé horské dráze, během níž si Amy osvojila pár nepříjemných závislostí. Paradoxně v nejsložitějším období svého života, v době, kdy o oba tyhle opěrné body přišla (babička zemřela na rakovinu plic a s Blakem se rozešla), vznikla její zásadní deska „Back to Black“, která patří k tomu nejlepšímu, co v hudbě 21. století prozatím vzniklo. Amy se díky ní stala superhvězdou, dala se znovu dohromady s Blakem, ale pozornost celého světa, které se ji dostávalo, neměla tahle možná až příliš křehká holka šanci ustát, i když se o to snažila a málem se jí to podařilo.\n\n\t\t\n\t\t\t\t\t(Cinemart)",
  "posterUrl": "https://image.pmgstatic.com/cache/resized/w140/files/images/film/posters/168/830/168830435_fenz6y.jpg"
}