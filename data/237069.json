{
  "id": 237069,
  "url": "https://www.csfd.cz/film/237069-sedm-kulecnikovych-stolu/",
  "name": "Sedm kulečníkových stolů",
  "screenings": {
    "Praha - Kino Ponrepo": [
      "2024-10-06T17:30:00.000Z"
    ]
  },
  "content": "Dvěma cenami Goya a dalšími devíti triumfy z mezinárodních filmových festivalů ověnčené španělské \ndrama začíná v momentě, kdy se Angela a její mladý syn Guille vydávají z horského venkova do \nMadridu navštívit Lea, Angelina otce a chlapcova dědečka, který je prý vážně nemocný. Na místě \nvšak zjišťují, že muž před nedávnem zemřel. Charo, Leova milenka, pak rodině sděluje, že po \nzesnulém příbuzném toho nezůstalo mnoho. Jen nevelká kulečníková herna se sedmi stoly. A dluhy, \nkteré by snad bylo možné umořit výtěžkem z prodeje herny. Angela, jejíž manžel za podivných \nokolností zmizel, však vidí celou situaci trochu jinak. Cítí, že i přes značnou bezútěšnost místa by \nprávě tato herna mohla být správným odrazovým můstkem k novému životu. A pokud se ona hodlá \nznovu postavit na nohy, musejí na nich zůstat stát i biliárové stoly. V hlavní roli exceluje i z Faunova \nlabyrintu známá Maribel Verdúová.\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/158/715/158715928_9dd4c3.jpg"
}