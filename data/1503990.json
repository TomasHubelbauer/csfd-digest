{
  "id": 1503990,
  "url": "https://www.csfd.cz/film/1503990-zridlo-duchu/",
  "name": "Zřídlo duchů",
  "screenings": {
    "Praha - Kino Aero": [
      "2024-11-01T21:30:00.000Z"
    ]
  },
  "content": "Jak vypadá ryzí otrlecký brak v rukou GenZ? Odpověď najdete v tvorbě sedmadvacetileté trans umělkyně Dylan Mars Greenberg, která se kromě hudební kariéry věnuje i natáčení filmů. Má za sebou také spolupráci s kanálem Adult Swim, nabízejícím zběsilý mix cartoonů a všemožných vyšinutých videí, či hereckou účast na novém filmu studia Troma Shakespearovské sravnosti. V její vlastní tvorbě se mísí láska ke klasickým brakovým filmům a analogovým médiím s roztěkaností a klipovitostí současného online světa. Její nejnovější celovečerní počin Zřídlo duchů tak příjemně poškádlí bulvy divákům z generace X, Y i Z. Snímek vypráví o dvou rozdělených sestrách, s jejichž osudy si pohrává jakási podivná metafyzická entita – nicméně slovo „vyprávění“ je v téhle zahlcující frenetické skrumáži třeba brát s velkou rezervou. Film popisovaný jako fantasy s prvky hororu, komedie, akce, surrealismu a bojových umění oplývá někdy kutilsky rafinovanou, jindy nepokrytě humpoláckou DIY estetikou a nadšeneckým přístupem, díky nimž se zdá, že se tu může odehrát kdykoli cokoli. O rozkročenosti mezi tradičním a novým brakem svědčí i obsazení. Vedle sebe tu vystupují guru studia Troma Lloyd Kaufman, sedmdesátková glam rocková legenda Alan Merrill i současná nebinární hudební star Dorian Electra. Zkrátka #mindfuck pro všechny otrlce bez rozdílu věku.\n\n\t\t\n\t\t\t\t(Festival otrlého diváka)",
  "posterUrl": "https://image.pmgstatic.com/cache/resized/w140/files/images/film/posters/168/799/168799344_iri5pu.jpg"
}