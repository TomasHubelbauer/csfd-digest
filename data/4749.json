{
  "id": 4749,
  "url": "https://www.csfd.cz/film/4749-podivnejsi-nez-raj/",
  "name": "Podivnější než ráj",
  "screenings": {
    "Praha - Dlabačov": [
      "2024-07-10T20:30:00.000Z"
    ]
  },
  "content": "Tragikomický příběh plný snových a neuvěřitelných náhod.Je to možná pocit jakéhosi rozčarování, malých možností komunikace, stejně jako vnitřní nespokojenost s osudem, z něhož se nelze vymanit, které provázejí šestnáctiletou maďarskou emigrantku Evu Molnarovou, jejího poameričtělého bratrance Willieho i přítele Eddieho. Příběh zdůrazňující vykořeněnost těchto postav, představuje také moralitu o světě, v němž svazujeme sami sebe a ještě se utvrzujeme v určených rolích. Druhý celovečerní snímek scenáristy a režiséra Jima Jarmusche je natočen v minimalistickém stylu, se syrovým černobílým obrazem, k němuž tu patří také strohá fabule a postavy ve službách sžíravé ironie, dotýkající se běžných představ publika o Americe jako zemi snů. Hudba, kterou napsal John Lurie (svérázně napodobuje styl maďarského skladatele Bély Bartóka), má nádech odcizení.\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/162/481/162481993_f21194.jpg"
}