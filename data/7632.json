{
  "id": 7632,
  "url": "https://www.csfd.cz/film/7632-rebelove/",
  "name": "Rebelové",
  "screenings": {
    "Praha - Kino Aero": [
      "2024-05-15T20:30:00.000Z"
    ]
  },
  "content": "Pojďme se znovu zaposlouchat do nesmrtelných písniček jako „Šššš, Pátá, Včera neděle byla, Náhrobní kámen, Hvězda na vrbě, Stín katedrál, Já budu chodit po špičkách, Řekni, kde ty kytky jsou, Mně se líbí Bob, Oliver Twist…“ v úspěšném retromuzikálu Zdeňka Zelenky a Filipa Renče. Přenesme se zpět do času prosluněného léta roku 1968, kdy ještě všechno dýchá novou nadějí a hrozbu sovětské okupace si nikdo nedokáže představit ani v tom nejčernějším snu. Tři půvabné dívky – Tereza (Z. Norisová), Bugyna (B. Stanková) a Julča (A. Veselá) – z malebného pohraničního městečka se chystají k maturitním zkouškám, tři spolužáci – Olda (M. Kubačák), Tuřín (O. Šípek) a Drmola (P. Burian) – jim neobratně nadbíhají a tři záhadní cizinci – Šimon (J. Révai), Bob (J. Nosek) a Eman (Ľ. Kostelný) právě vystupují z vlaku, aby rozvlnili ospalou hladinu místních poměrů a očekávané obrátili v nečekané. Tak začíná příběh velké lásky, plný tance, splněných i nesplněných nadějí, a především melodií, které nelze snadno vymazat z paměti…\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/000/007/7221_c24918.jpg"
}