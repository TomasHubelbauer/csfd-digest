{
  "id": 423498,
  "url": "https://www.csfd.cz/film/423498-v-sedmnacti/",
  "name": "V sedmnácti",
  "screenings": {
    "Praha - Edison Filmhub": [
      "2023-08-09T16:30:00.000Z"
    ]
  },
  "content": "V nejsvěžejším snímku své kariéry zachycuje sedmdesátiletý francouzský klasik André Téchiné dvojici sedmnáctiletých kluků z francouzského maloměsta, jejichž turbulentní vztah začíná nenávistnými výpady a školní šikanou, ale postupně se vyvíjí v křehké intimní pouto. Neurotické, detailní, čistě fyzické snímání podpořené agresivním střihem, fantastické vedení herců (mimořádné výkony Kaceyho Motteta Kleina a nováčka Corentina Fily), důvtipná volba sevřít naturalistické osobní drama majestátním pohořím Pyrenejí – to jsou hlavní přednosti snímku, který se odchyluje od tuctových gay romancí, a zároveň nepředstírá, že je mužskou verzí Života Adèle. Film neklidný a výbušný jako jeho hrdinové. Film jako oslava „élan vital\": magického času dospívání, v němž se prolíná naprostá bezstarostnost a nikdy nekončící úzkost a v němž se násilí potkává se smyslností a trýznivé ztráty střídají něžné objevy.\n\n\t\t\n\t\t\t\t\t(Film Europe)",
  "posterUrl": "https://image.pmgstatic.com/cache/resized/w140/files/images/film/posters/161/101/161101269_aae356.jpg"
}