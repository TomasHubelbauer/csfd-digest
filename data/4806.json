{
  "id": 4806,
  "url": "https://www.csfd.cz/film/4806-jesus-christ-superstar/",
  "name": "Jesus Christ Superstar",
  "screenings": {
    "Praha - Kino MAT": [
      "2024-03-30T20:30:00.000Z"
    ]
  },
  "content": "V roce 1973 americký režisér Norman Jewison převedl na filmové plátno úspěšnou rockovou operu Jesus Christ Superstar. Předcházelo mu divadelní uvedení na divadelních prknech londýnského West Endu, kde se poprvé objevil v roce 1971. Hudbu na libreto Tima Rice zkomponoval britský skladatel Andrew Lloyd Webber (autor dalších slavných muzikálů Evita, Cats, Starlight Express, Fantom opery). Film vypráví příběh posledních sedmi dnů života Ježíše Krista – od jeho příchodu do Jeruzaléma až po ukřižování – očima Jidáše Iškariotského. Muže, jenž byl jeho učedníkem i přítelem, a který jej nakonec zradil. Ambiciózní, mimořádně náročný filmový projekt vznikal v exteriérech, přímo v Izraeli. Na rozdíl od mnoha muzikálů neoslňuje zbytečně honosnou výpravou a kostýmy, ale zaujme promyšlenou realizací a skvěle vybranými interprety jednotlivých postav. Získal řadu prestižních ocenění a velkou diváckou popularitu. Norman Jewison o něm prohlásil: „že spíš, než hluboce náboženské dílo zamýšlel natočit příběh o dobru, zlu a kráse“.\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/158/599/158599653_bd09c3.jpg"
}