{
  "id": 137695,
  "url": "https://www.csfd.cz/film/137695-bob-a-bobek-kralici-z-klobouku/",
  "name": "Bob a Bobek - králíci z klobouku",
  "screenings": {
    "Praha - Kino Balt": [
      "2024-07-24T16:00:00.000Z"
    ]
  },
  "content": "Objevili se na televizních obrazovkách poprvé v roce 1979. Podobu jim dal kreslíř Vladimír Jiránek, hlas jim propůjčil Josef Dvořák. K jejich prvním dobrodružstvím, která podle scénářů Jaroslava Pacovského a Jiřího Šebánka natočil režisér Václav Bedřich, rychle přibývala dobrodružství další. Bylo jich nejdříve třináct, pak šestadvacet a potom dokonce celých devětatřicet. Bob a Bobek se za ta léta příliš nezměnili. Jsou to pořád ti milí braši, ochotní kdykoliv přiložit pracku k dílu anebo přispět někomu na pomoc. Že se jejich dobrá vůle nesetká vždy s tím nejlepším výsledkem? Inu, takový je už zákon grotesky. Kdo z nás se ostatně někdy neocitl v podobné situaci. Seriál o králících z klobouku patří k těm nejrozsáhlejším kresleným seriálům, které v produkci nejdříve Československé a později České televize vznikly. Na rozdíl od mnoha zahraničních animovaných seriálů se tým realizátorů příliš nezměnil. Pouze režiséra Václava Bedřicha nahradil při režii závěrečných dílů jeden z animátorů seriálu Miroslav Walter. A protože ti dva braši z kouzelníkova klobouku rozhodně patří k těm večerníčkovským hrdinům, kterým jejich oblíbenost mezi malými i velkými diváky zajistila nesmrtelnost, můžete se s nimi setkávat také v nových pokračováních na cestách.\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/159/857/159857121_dfcaba.jpg"
}