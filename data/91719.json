{
  "id": 91719,
  "url": "https://www.csfd.cz/film/91719-mesicni-dvur/",
  "name": "Měsíční dvůr",
  "screenings": {
    "Praha - Kino Ponrepo": [
      "2024-02-28T20:30:00.000Z"
    ]
  },
  "content": "V Měsíčním dvoru, natočeném těsně po filmu Odešlo slunce (u nás ale uvedenému až s osmiletým zpožděním), se Martě Meszáros podařilo podat psychologicky podstatně složitější zápletku ještě důsledněji pomocí čistě filmových prostředků s dialogy omezenými na nezbytnou míru. Vyprávění se ubírá nečekaným způsobem. Hrdinkou je manželka prominentního ekonoma. Po jeho smrti se vdova odhodlává skoncovat s přetvářkou, k níž byla v manželství víceméně donucena a žít vlastním životem. Netuší, že právě její vlastní syn, který se svým otcem v ničem nesouhlasil, se stane jejím novým věznitelem. Obrazovou metaforou obecnějšího problému se stává chata na Balatonu, v níž má matku hlídat synova dívka. Pro mladou „dozorkyni“ se stane osud starší ženy poučnou lekcí, z níž vyvodí konsekvence.\n\n\t\t\n\t\t\t\t\t(NFA)",
  "posterUrl": "https://image.pmgstatic.com/cache/resized/w140/files/images/film/posters/167/347/167347990_41bdd8.jpg"
}