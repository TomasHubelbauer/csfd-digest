{
  "id": 1259944,
  "url": "https://www.csfd.cz/film/1259944-zabijeni-draka/",
  "name": "Zabíjení draka",
  "screenings": {
    "Praha - Divadlo MA": [
      "2023-02-24T19:30:00.000Z"
    ]
  },
  "content": "Ještě nikdy nebylo divadlo tak aktuální jako při vpádu ruských vojsk na Ukrajinu. Dokumentární film Zabíjení draka mapuje prvních 100 dní ruské agrese pohledem pražského Divadla MA. Název vychází z hry Zabít draka, která reflektuje střet objektivní reality s dezinformacemi a souboj empirické racionality s ideologickým vymýváním mozků. Hlavní dějová linka filmu sleduje dubnová a květnová představení roku 2022, která doprovází rozhovory a úvahy členů souboru. Děj posouvá rozhlasové zpravodajství o dění na Ukrajině, jehož obsah je takřka totožný s obsahem her!Protagonistkou filmu je zakladatelka a ředitelka divadla, Marianna Arzumanová. Ruská umělkyně, herečka a tanečnice odešla z Moskvy už v roce 2000, po nástupu Putina k moci. Deset let působila jako redaktorka Rádia Svobodná Evropa v Moskvě a poté v Praze. Zároveň hledala cestu zpět k divadlu, které v původní vlasti opustila krátce po zrodu slibné herecké kariéry. V roce 2013 režírovala svoji první pražskou premiéru Buenos Aires, vystupte! Soubor Divadla MA hrál v Praze na různých scénách, například v Divadle na Prádle či v Divadle v Celetné. V roce 2020 založilo Divadlo MA vlastní scénu v centru Prahy. Jeho členy jsou Rusové, Ukrajinci, Slováci, Češi a další národnosti.\n\n\t\t\n\t\t\t\t(ČSFD)",
  "posterUrl": "https://image.pmgstatic.com/cache/resized/w140/files/images/film/posters/166/848/166848182_8ec26d.jpg"
}