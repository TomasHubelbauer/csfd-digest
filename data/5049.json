{
  "id": 5049,
  "url": "https://www.csfd.cz/film/5049-bohemsky-zivot/",
  "name": "Bohémský život",
  "screenings": {
    "Praha - Kino MAT": [
      "2023-06-04T20:15:00.000Z"
    ]
  },
  "content": "Nezávislý finský tvůrce Aki Kaurismäki se ve filmu opírá o román \"Ze života pařížské bohémy\" (1851) francouzského spisovatele Henriho Murgera (1822-1861), jenž byl rovněž předlohou Pucciniho opery Bohéma. Spisovatele Marcela, albánského emigranta Rodolfa, který se zabývá malováním, a hudebního skladatele Schaunarda spojuje pouto přátelství a věrnost múzám. Potloukají se po levných pařížských bytech, občas mají nouzi, někdy blahobyt, jindy se těší přízni hezkých dívek. Chvíle bezstarostnosti končí, když Rodolfa spoutá láska k hezké Mimi; ta však nedokáže věčně snášet chudobu. Odejde od milence, po čase se však vrátí smrtelně nemocná. Malíři zůstává zase jen umění a jeho přátelé...Konstatování, že bohéma je na tom v každém čase a místě stejně, opírá režisér o křiklavě \"operní\" melodramatický příběh, balancující v jeho podání na jemné hranici mezi vážností a sarkasmem. Vzniklý kontrast dodává vyprávění zvláštní osobitý půvab, přesto je však černobílý snímek poněkud výlučnou \"bohémskou\" záležitostí, jež potěší zejména vyznavače filmového umění. Vedle režisérových kmenových herců (Matti Pellonpää, Kari Väänänen) se ve filmu objeví Jean-Pierre Léaud a v malých rolích známí režiséři Samuel Fuller a Louis Malle. Film získal cenu FIPRESCI na MFF V Benátkách roku 1992.\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/159/349/159349901_fce3da.jpg"
}