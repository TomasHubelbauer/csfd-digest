{
  "id": 229417,
  "url": "https://www.csfd.cz/film/229417-podzimni-zahrady/",
  "name": "Podzimní zahrady",
  "screenings": {
    "Praha - Kino Ponrepo": [
      "2024-05-05T18:00:00.000Z"
    ]
  },
  "content": "Sesazení z ministerského křesla může přinést netušenou rozkoš z obyčejného života.\nŽivot ministra zemědělství malátně pluje mezi hony se zahraničními delegacemi a nesmyslným úřadováním prokládaným partičkou karet, sklenkou vína nebo vzpíráním. Z letargie ho vyvede až nucený odchod z dobře placeného místa. Jediný předmět, který si s sebou do nového života vezme, je antikvární škrábátko na záda symbolizující jeho dosavadní „aktivitu“. Návrat mezi obyčejné smrtelníky není zprvu jednoduchý, bez peněz, opuštěn milenkou i manželkou, se chystá nastěhovat do starého bytu, jenž se za léta samoty stal ghettem afroamerických imigrantů. Laskavá péče kamarádů z mokré čtvrti, přítelkyň-utěšitelek a obětavé matky – v neodolatelném podání Michela Piccoliho – ho uvede do pravda o nic smysluplnější, ale o to spokojenější existence běžného člověka.\nRežisér Iosseliani netíhne k moralismu ani ostré sociální satiře, jeho příběh je hravým zpodobněním marnosti lidského života a zkorumpovanosti politiky na pozadí úchvatně zachyceného francouzského koloritu.\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/161/098/161098088_3eb28a.jpg"
}