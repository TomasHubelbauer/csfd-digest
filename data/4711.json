{
  "id": 4711,
  "url": "https://www.csfd.cz/film/4711-pan-prstenu-spolecenstvo-prstenu/",
  "name": "Pán prstenů: Společenstvo Prstenu",
  "screenings": {
    "Praha - Kino Aero": [
      "2023-05-06T10:30:00.000Z"
    ]
  },
  "content": "V dávných dobách byl vykován kouzelný prsten, který vlastnil pán Mordoru Sauron. Jeho moc začal využívat k šíření zla, ale o prsten nakonec v boji přišel, a ten na dlouhá léta zmizel. Nakonec ho našel hobit Bilbo Pytlík, který díky němu přestal stárnout. Na naléhavou žádost čaroděje Gandalfa předá prsten synovci Frodovi. Ten se svými kamarády Samem, Smíškem a Pipinem odcházejí do Hůrky a Gandalf se vydává pro radu za svým učitelem, čarodějem Sarumanem. Ten se však přidal na stranu zla a zajme ho. S pomocí tajemného hraničáře, přezdívaného Chodec, Frodo a jeho kamarádi uniknou jen o vlásek devíti černým jezdcům, kteří vyrazili z Temné věže, aby prsten našli a přinesli svému pánovi Sauronovi. Do Roklinky je svolána velká porada lidí a elfů, která rozhodne, že prsten musí být zničen. To je možné pouze tam, kde byl prsten zrozen, v ohni Hory osudu. Odvážný Frodo se nabídne, že tam prsten odnese. Nebezpečí je však příliš veliké, a tak se mu, jako jeho ochránci, postaví po bok čaroděj Gandalf, trpaslík Gimli, elf Legolas, bojovník Boromir, hobiti Sam, Smíšek a Pipin a také Chodec. Zrodí se Společenstvo Prstenu, které se vydává na nebezpečnou cestu plnou nástrah a nebezpečí.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/158/600/158600806_7b6c15.jpg"
}