{
  "id": 5929,
  "url": "https://www.csfd.cz/film/5929-fortel-a-jak-ho-ziskat/",
  "name": "Fortel, a jak ho získat",
  "screenings": {
    "Praha - Kino Ponrepo": [
      "2023-10-25T18:00:00.000Z"
    ]
  },
  "content": "Bláznivá komedie vypráví o jednom muži (Ray Brooks), který vládne dokonalým talentem ke svádění žen, a druhém (Michael Crawford), který po takovémto talentu zoufale touží. Snímek zvítězil na filmového festivalu v Cannes v kategorii Nejlepší film.\n\nColin (Crawford, který mnohem později získal Cenu Tony za roli v broadwayském Fantomu opery) je nevrlý učitel, jehož spolunájemník Tolen (Brooks) je nepolepšitelný sukničkář. Colin Tolenovi závidí jeho milostné úspěchy i zástupy žen žhavých dostat se do jeho pokoje a požádá jej o radu, jak na to. Když se Tolenův návod ukáže jako nepříliš praktický, Colin se rozhodne, že úkolem číslo jedna bude sehnat si větší postel. Colin se také pokouší sehnat dalšího spolubydlícího, který by se ubytoval ve volném pokoji. Do domu se nachomýtne Tom (Donal Donnelly), který jako by měl nutkání natřít vše, co je v dohledu, a aniž by řekl více než „ahoj“, se ubytuje ve volném pokoji. Nancy (Rita Tushingham, známá mj. z dramatu Kapka medu) právě přijela do Londýna a neúspěšně hledá sídlo organizace YWCA. Na Colina a Toma narazí právě, když kupují gigantickou postel. Nabídnou jí, že ji svezou, a výsledkem je projížďka Londýnem na posteli. Colin se před Nancy stydí a moc toho ani přes Tomovo povzbuzování nenamluví, nakonec však trojice dorazí do Colinova domu, kde na Nancy zkouší své triky neúnavný Tolen, a pravý zmatek začíná...\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/158/311/158311613_4ea3b8.jpg"
}