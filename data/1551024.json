{
  "id": 1551024,
  "url": "https://www.csfd.cz/film/1551024-juracek-je-muj-osud/",
  "name": "Juráček je můj osud",
  "screenings": {
    "Praha - Kino Atlas": [
      "2024-11-08T19:30:00.000Z"
    ]
  },
  "content": "Daňa Horáková, manželka režiséra Pavla Juráčka, napsala trýznivou knihu o svém soužití s režisérem, jedním z představitelů nové filmové vlny šedesátých let. Česko-německá novinářka a spisovatelka, signatářka Charty 77, organizovala v sedmdesátých letech ve svém bytě salóny pro disidenty. Od roku 1975 řídila s Václavem Havlem samizdatovou Edici Expedice. V roce 1979 se provdala za filmového režiséra Pavla Juráčka a vystěhovala se s ním do NSR. V letech 2002–2004 byla hamburskou ministryní pro kulturu... Pavel Juráček – prokletý básník filmového plátna, scenárista a režisér, autor oceňovaných filmů Postava k podpírání a Případ pro začínajícího kata. Autor dvou dílů svých deníků. Juráčkovy deníky a vzpomínky Dani Horákové je možné číst jako paralelní texty a srovnávat jejich interpretace stejných situací a událostí. Nápad na film o dvou zvláštních osobnostech vznikl po přečtení knihy D. Horákové o životě s Pavlem Juráčkem. Kniha je totiž velmi vytříbenou zpovědí, zoufalou životní inventurou, obžalobou normalizačního režimu v Československu, který bral mnohdy lidem naděje na pokračování jejich profesí a někdy i samotné existence. Jde o „Anatomii jednoho vztahu, doby, tvorby, lásky a nenávisti“, napsala v úvodu autorka námětu a režisérka filmu Olga Sommerová. Daňa Horáková je také jedna z posledních žijících autentických a přímo důvěrných pamětnic mimořádného kulturního kvasu ve filmovém světě šedesátých let dvacátého století.\n\n\t\t\n\t\t\t\t\t(Česká televize)",
  "posterUrl": "data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"
}