{
  "id": 7500,
  "url": "https://www.csfd.cz/film/7500-laura/",
  "name": "Laura",
  "screenings": {
    "Praha - Kino Lucerna": [
      "2024-11-15T20:45:00.000Z"
    ]
  },
  "content": "Detektiv Mark McPherson vyšetřuje vraždu Laury Huntové, jejíž tělo bylo nalezeno u ní v bytě. Tato krásná, úspěšná mladá žena nejspíše zemřela v pátek v noci za velmi podivných okolností. Podezřelými jsou její bývalý milenec, arogantní novinář Waldo Lydecker, současný snoubenec a playboy Shelby Carpenter a přítelkyně Ann Treadwellová. Všichni k Lauře shlížejí s neskrývaným obdivem, přesto musí McPherson z každého stále doslova \"dolovat\" nové důležité informace...Film patřící mezi nejlepší tituly žánru noir (takzvaného černého filmu) natočil hollywoodský režisér Otto Preminger podle úspěšného kriminálního románu spisovatelky Very Casparyové. Téma posedlosti krásou podpořil jakousi chladnou elegancí, temným laděním, stíny a častým deštěm. Vedle svižných dialogů, v nichž nechybí cynický humor, pomáhá atmosféru napětí působivě dotvářet černobílá kamera (za níž stál Joseph LaShelle) oceněná Oscarem. Krásou oslňující Lauru ztělesnila herečka Gene Tierneyová (Láska není hřích, Noc a město, Smrtelný hřích), Marka McPhersona ztvárnil Dana Andrews (Jízda do Ox-Bow, Nejlepší léta našeho života).\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/169/261/169261725_67n61x.jpg"
}