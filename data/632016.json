{
  "id": 632016,
  "url": "https://www.csfd.cz/film/632016-balon/",
  "name": "Balón",
  "screenings": {
    "Praha - Kino Lucerna": [
      "2024-11-17T19:15:00.000Z"
    ]
  },
  "content": "Rok 1979. Rozdělené Německo v čase vrcholící studené války. Dvě východoněmecké rodiny touží po normálním životě ve svobodné zemi a v utajení připravují velký plán útěku na západ. Jejich hlavními zbraněmi jsou odvaha a vynalézavost, díky nimž postaví horkovzdušný balón, se kterým se jedna z rodin pokusí přeletět do Západního Německa. Balón však těsně před hranicí havaruje a východoněmecká tajná policie Stasi nalezne stopy po tomto jejich nezdařeném pokusu o útěk. Okamžitě se rozeběhne vyšetřování a pátrání. Obě rodiny pod velkým časovým tlakem shání materiál a vyrábí nový balón, ale každým dnem se okruh policejního pátrání kolem nich zužuje, hrozí jim odhalení a zatčení. Začíná další nebezpečný závod s časem a s policií v patách. Dostanou ještě šanci na druhý pokus?\n\n\t\t\n\t\t\t\t\t(Cinemart)",
  "posterUrl": "https://image.pmgstatic.com/cache/resized/w140/files/images/film/posters/162/988/162988492_fad233.png"
}