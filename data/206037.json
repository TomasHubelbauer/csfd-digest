{
  "id": 206037,
  "url": "https://www.csfd.cz/film/206037-prokleti-queerodlaka/",
  "name": "Prokletí queerodlaka",
  "screenings": {
    "Praha - Kino Aero": [
      "2023-10-28T20:00:00.000Z"
    ]
  },
  "content": "Režisér samouk, mistr 8mm kamery, zarputilý zastánce co nejnižších rozpočtů (protože ty prachy, co by do filmu vrazil, už beztak nikdy neuvidí, tak proč se zbytečně rozšoupávat) a zakladatel produkční společnosti Pirromount Mark Pirro způsoboval poprask ve videopůjčovnách svými bezskrupulózními snímky, kterým dával právě za účelem poprasku rozverné názvy jako Nejslabší, máte elektrické křeslo (Deathrow Gameshow), Nudistická kolonie mrtvých (Nudist Colony of the Dead) nebo Prdelucha (Rectuma). Zasloužený úspěch mezi VHS geeky tak sklidil i tento snímek. Prokletí queerodlaka je jímavý příběh spokojeného heterosexuála Ládi Pidiřitě, který si žije svůj maloměstský život se svou sexy Lidunkou a pejskem, a jen tu a tam si zajde vyhodit z kopejtka s kolegou Ríšou Trapkou. Ríša je svobodný mládenec, svádí Láďu k nepravostem a hoši potom v baru berou, co se jim namane. Když tu najednou na Láďův život padne oční stín... Ne, tady ani spoilerovat nelze. Zkrátka a dobře, těsně poté, co Láďovi vystartuje po zadnici švarný queerodlak, mu vyrazí po krku místní domobrana a stejný krk se mu zároveň snaží zachránit nejrůznější okultní figurky. A Láďa si aspoň tentokrát musí zachránit prdel.\n\n\t\t\n\t\t\t\t(Festival otrlého diváka)",
  "posterUrl": "https://image.pmgstatic.com/cache/resized/w140/files/images/film/posters/159/402/159402743_9d371d.jpg"
}