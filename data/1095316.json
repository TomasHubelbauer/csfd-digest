{
  "id": 1095316,
  "url": "https://www.csfd.cz/film/1095316-ocista/",
  "name": "Očista",
  "screenings": {
    "Praha - Kino Atlas": [
      "2023-09-13T20:00:00.000Z",
      "2023-09-27T19:30:00.000Z"
    ]
  },
  "content": "Je tu spravodlivosť naozaj pre všetkých? Procesy, ktoré spustila smrť Jána Kuciaka a jeho snúbenice, viedli k mnohým odhaleniam zlyhávania inštitúcií, ale zároveň priniesli Slovensku aj nádej na zlepšenie. Film Očista sleduje zblízka príbeh snahy o očistu justície a započatie jej reformy, ktorá by mala viesť k naplneniu spravodlivosti. Korupcia v justícii nie je len abstraktný pojem, tretia moc môže spôsobiť aj ničenie ľudských životov, šikanu alebo obrovské majetkové transfery. Film reflektuje dva výnimočné prípady konfrontácie s justíciou. Sleduje časozberný prípad obyčajnej ženy, ktorá je žalovaná o 300.000 eur za to, že údajne poškodila dobré meno privatizéra fabriky, v ktorej robila celý život. V druhom prípade bol diabolskou hrou odstavený najvyššie postavený Slovák v NATO. A to všetko po rokoch, keď väčšina sudcov o problémoch v justícii mlčala a mnohí sa aj podieľali na jej zlyhávaní. Zmena politických pomerov priniesla nádej na zlepšenie a očistu justície. No nič nie je čiernobiele a dráma zápasu nie je vopred rozhodnutá...\n\n\t\t\n\t\t\t\t\t(Filmtopia)",
  "posterUrl": "https://image.pmgstatic.com/cache/resized/w140/files/images/film/posters/165/812/165812734_83cf13.jpg"
}