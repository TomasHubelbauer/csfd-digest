{
  "id": 82444,
  "url": "https://www.csfd.cz/film/82444-nezvratny-osud-2/",
  "name": "Nezvratný osud 2",
  "screenings": {
    "Praha - Kino Balt": [
      "2023-12-02T13:30:00.000Z"
    ]
  },
  "content": "Smrt se nedá ošálit, a pokud se člověk jednou ocitne na seznamu, osud už se postará, aby byl dodržen. Jedním z mála lidí, kteří to poznali, je dívka Clear Rivers, poslední člověk, který přežil katastrofu letu 180. Díky vizi jejího spolužáka sice několik lidí uniklo smrti v troskách letadla, vzápětí však jeden po druhém zemřeli jako oběti bizarních nehod. Clear je poslední a ví, že tentokrát je na řadě ona. Snaží se být ve střehu, bizarní souhra náhod, na jejímž konci by byla její smrt, však stále nepřichází. Není divu, smrt má právě další problém. Středoškolačka Kimberly Corman si vyrazila se třemi kamarády na výlet. Těsně před nájezdem na dálnici má velmi sugestivní vizi hromadné havárie, při které zahyne ona, její přátelé a také řada dalších lidí. Přes protesty přátel se jí podaří vjezd na dálnici na chvíli zablokovat. K nehodě tak sice dojde, ale zahynou při ní jiní lidé. Kimberly samotnou zachrání před smrtí mladý policista Thomas Burke. Dívka poté vyhledá Clear, která ji upozorní na význam předtuch a vezme ji za cynickým znalcem smrti Bludworthem. Ten jim poradí, že naplnění seznamu smrti může přerušit pouze nový život...\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/159/970/159970104_75a75e.jpg"
}