{
  "id": 1198186,
  "url": "https://www.csfd.cz/film/1198186-slepa-vrba-spici-zena/",
  "name": "Slepá vrba, spící žena",
  "screenings": {
    "Praha - Kino Světozor": [
      "2024-04-28T18:00:00.000Z"
    ]
  },
  "content": "Celovečerní filmový debut výtvarníka a především hudebního skladatele Pierra Földese je adaptací několika povídek populárního japonského spisovatele Harukiho Murakamiho. Do reality Japonska po zemětřesení roku 2011 se přenášíme prostřednictvím tří postav: Kjóko, kterou události posledních dní přimějí vydat se na nečekanou cestu, jejího manžela Komury, který se snaží porozumět Kjóčině nenadálému zmizení, a nenápadného úředníka Katagiriho, jenž po návratu do svého bytu najde v kuchyni nečekanou návštěvu: obrovského žabáka. Ten ho přišel požádat o pomoc, neboť hluboko pod Tokiem žije ohromná, nebezpečná žížala, kterou je třeba zneškodnit dřív, než bude pozdě. Mnohdy surreální obrazy a situace se mísí s jedinečnou melancholickou atmosférou příběhů lidí, kteří se díky nestandardním životním situacím noří do svého nitra a zjišťují, kým vlastně jsou. Pierre Földes kombinací několika technik (snímání a následné animační zpracování hrané akce, 3D animace a 2D layoutů) zdařile vystihuje poetiku Murakamiho světů na pomezí snu a obyčejného života a svým stylem vyprávění divákům umožňuje vlastní výklad.\n\n\t\t\n\t\t\t\t(Anifilm)",
  "posterUrl": "https://image.pmgstatic.com/cache/resized/w140/files/images/film/posters/167/320/167320074_64f8bf.jpg"
}