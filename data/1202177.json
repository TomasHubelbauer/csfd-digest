{
  "id": 1202177,
  "url": "https://www.csfd.cz/film/1202177-vinland/",
  "name": "Vinland",
  "screenings": {
    "Praha - Edison Filmhub": [
      "2023-03-01T16:30:00.000Z"
    ]
  },
  "content": "Jako mnoho dalších se i Daniil rozhodl opustit rodnou Gruzii a vydat se do Prahy za lepším výdělkem. Původní profesí učitel přijímá práci mezi ukrajinskými dělníky ovládanými ruským bossem Sergejem a stává se kolečkem v mechanismu zneužívání práce ilegálních přistěhovalců. Jednoho dne je nečekaně povýšen, ale to jen stupňuje jeho zoufalství ze situace, ze které je tak těžké uniknout. Rád by se vrátil zpět domů, ale nesvoboda pracovního prostředí i počínající vztah se zdravotní sestrou Julií tento krok činí čím dál tím komplikovanějším… Vinland se vydává do prostředí jedinců, na jejichž práci jsme závislí, o nichž ale víme jen málo, protože jejich identita mizí v okamžiku, kdy odevzdají svůj cestovní pas do rukou mafiánů, jimž jde především o výdělek.\n\n\t\t\n\t\t\t\t(MFF Karlovy Vary)",
  "posterUrl": "https://image.pmgstatic.com/cache/resized/w140/files/images/film/posters/167/163/167163548_debef2.png"
}