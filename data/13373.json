{
  "id": 13373,
  "url": "https://www.csfd.cz/film/13373-bily-autobus/",
  "name": "Bílý autobus",
  "screenings": {
    "Praha - Kino Ponrepo": [
      "2023-01-30T18:00:00.000Z"
    ]
  },
  "content": "Dívka opouští svůj nešťastný život v Londýně a vydává se na bizarně poetickou cestu autobusem domů do severní Anglie.\n\nSurrealistický film Bílý autobus režiséra Lindsaye Andersona a scenáristky Shelagh Delaney vypráví o sekretářce, která se vydává na podivnou cestu, jejíž část se odehrává právě v bílém autobusu. Dívka vede zdánlivě nudný život, jenž periodicky přerušují pouze její přeludy, v nichž se objevuje sebevražda, napodobování obrazů či náhlé výrony krve z kusů masa. Její fantazie se prolínají s útržky jejího skutečného života, zejména pak z její cesty za rodinou. Během svého putování, při němž navštíví různá místa jako kulturní dům, knihovnu, přírodopisné muzeum či cvičení civilní obrany, se setkává s nejrůznějšími lidmi – teenagerem, který šílí vzteky, protože jeho ragbyový tým prohrál, mladíkem, který jí nabízí manželství, či starostou, který se rád dotýká jejích nohou. Dívka si po celou dobu udržuje odstup, a to i v opravdu bizarních situacích, jako když se během cvičení civilní obrany ze všech jejích spolucestovatelů stanou lidské figuríny. Surrealistické postupy jsou využívány až do konce filmu, kdy se hrdinka dostává do restaurace a jí večeři, zatímco majitelé restaurace vrší na stolech kolem ní židle, a vytváří tak kolem neprůhlednou bariéru.\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/163/655/163655275_3967c6.jpg"
}