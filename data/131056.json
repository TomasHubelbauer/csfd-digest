{
  "id": 131056,
  "url": "https://www.csfd.cz/film/131056-kdo-bude-hlidat-hlidace-aneb-klic-k-chaloupce-strycka-toma/",
  "name": "Kdo bude hlídat hlídače aneb Klíč k chaloupce strýčka Toma",
  "screenings": {
    "Praha - Kino Atlas": [
      "2024-12-03T19:00:00.000Z"
    ]
  },
  "content": "Byl dirigent Talich kolaborant? Proč hrají Češi sami sobě divadlo? Budou národem skladníků na evropské křižovatce? Komu vadí možnost účinné léčby rakoviny? A je česká elita otázkou pro sociologa, nebo pro kriminalistu? Režisér J. A. Pitínský zkouší v Národním divadle operu B. Smetany Dalibor. Své vlastní svérázné představení Dalibora  hraje v hledišti i Karel Vachek – s umělci, vědci, intelektuály i politickými aktivisty. Za zvuků Smetanovy hudby, jíž Vachek přisuzuje mystickou sílu, ožívají v Národním divadle, jež je výrazem národních tužeb i sebeklamů, příběhy lidí, kteří se postavili oficiální moci a zákonům, neboť k tomu měli morální důvod. Bratři Mašínové, agent Hučín, anarchista Jakub Polák nebo lékaři praktikující nepovolenou léčbu rakoviny – devitalizaci. Ti všichni jsou následovníky rebela Dalibora. Umělci jsou morálními vzory. Selhání elit vede k dějinným tragédiím. Revoluce roku 1989 byla podle historika Tesaře divadlem pro svět – až skončí představení, začne se kolaborovat. Pak přijde další happening a národ bude opět sjednocen. Obě inscenační roviny – operní i dokumentaristická – spolu po celou dobu komunikují, neboť motivy z opery jako by glosovaly dokumentární výpověď.\n\n\t\t\n\t\t\t\t(MFF Karlovy Vary)",
  "posterUrl": "data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"
}