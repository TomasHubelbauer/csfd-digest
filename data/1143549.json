{
  "id": 1143549,
  "url": "https://www.csfd.cz/film/1143549-diamantovy-plast/",
  "name": "Diamantový plášť",
  "screenings": {
    "Praha - Kino Atlas": [
      "2023-08-05T17:30:00.000Z"
    ],
    "Praha - Komorní kino Evald": [
      "2023-08-07T20:30:00.000Z"
    ]
  },
  "content": "Isabel a její rodina se ujmou matčiny vily na mexickém venkově, kde se znovu setkají s dlouholetou hospodyní Marií. Od doby, kdy Isabelina matka odešla, však už nikdy nebylo všechno jako dřív. Kdysi tak krásně opečovávaný dům je nyní holý a zanedbaný. Isabel a její manžel se od sebe vzdalují a jejich děti o ně mají stále větší strach. Zmizení Mariiny sestry zanechalo její rodinu v tísni a donutilo ji zapojit se do kriminální činnosti s Adanem, synem místního policisty. Isabel se rozhodne vydat na nebezpečnou výpravu, přičemž nedbá na vlastní děti ani na varování své hospodyně, že nerozumí tomu, jak to v chudších oblastech Mexika chodí. V tomto prvním celovečerním filmu režisérky Natalie López Gallardo, která jako střihačka spolupracovala s Amatem Escalantem, Lisandrem Alonsem a Carlosem Reygadasem, je násilí, dokonale vykreslené v širokých záběrech a nenápadně plynulé kameře, tlumené a spíše sociální a psychologické než fyzické. Její ansámblový film mísí realismus, sny a metafory, v nichž všechny postavy prožívají různou míru ztráty a opuštění. Každý den mizí členové rodiny skulinami ve společnosti. Nejvíce jsou však poškozeni ti, kteří ztratili smysl pro to, co znamená mít domov.\n\n\t\t\n\t\t\t\t\t(Film Europe)",
  "posterUrl": "https://image.pmgstatic.com/cache/resized/w140/files/images/film/posters/166/601/166601838_3fb26e.jpg"
}