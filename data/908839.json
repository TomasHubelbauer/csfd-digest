{
  "id": 908839,
  "url": "https://www.csfd.cz/film/908839-uzasny-svet/",
  "name": "Úžasný svět",
  "screenings": {
    "Praha - Kino Lucerna": [
      "2024-03-01T19:30:00.000Z"
    ]
  },
  "content": "Společnost, do níž se člověk narodí, ho bez pochyby utváří a formuje. Kam ale směřuje syn gejši, který byl ve čtyřech letech odložen do dětského domova? Na prahu dospělosti a bez příbuzných se vstup do japonské „mafie“ jakuza jeví jako nejlepší možná volba. Konečně má rodinu a místo, kam patří. My se však s Masaem Mikamim setkáváme až za prahem padesátky, v okamžiku, kdy je po třináctiletém trestu za vraždu propuštěn z vězení. Se srdeční vadou a polovinou života strávenou za mřížemi je na čase začít znovu a legálně. Jak moc velký je to problém, pozná Mikami téměř okamžitě. Byrokracie japonského systému ho vyčerpává. Naději mu však dodá mladý režisér, který se rozhodne najít jeho matku. Navzdory předsudkům je Mikami spravedlivý, ale když ho však popadne vztek, je lepší mu jít z cesty. Má srdce plné zloby a zoufalství, ale kdo věří, najde pomoc, a je jen na něm, jakým způsobem ji přijme. Film nám tak přináší laskavě vtipný, ale i drsně mrazivý příběh stárnoucího bývalého jakuzáka, který se snaží konečně zapadnout do společnosti, jež mu tuto šanci nedala, když byl ještě dítě.\n\n\t\t\n\t\t\t\t(Eiga-sai)",
  "posterUrl": "https://image.pmgstatic.com/cache/resized/w140/files/images/film/posters/165/217/165217101_a5b4c4.jpg"
}