{
  "id": 77977,
  "url": "https://www.csfd.cz/film/77977-laska-zmitana-ve-snu/",
  "name": "Láska zmítaná ve snu",
  "screenings": {
    "Praha - Kino Ponrepo": [
      "2024-09-04T19:30:00.000Z"
    ]
  },
  "content": "Raúl Ruiz volí v tomto filmu kombinatorické prolínání devíti příběhů. Ty se protínají, jak film přeskakuje v čase. Mezi jejich motivy se setkáme se zrcadlem, které krade to, co odráží, s perlou ukradenou takto z obrazu odalisek, který je ale ve skutečnosti tajnou mapou k pirátskému pokladu… Procházíme příběh seminaristy, pro nějž jeho otec – Žid – získal od mrtvého, kterého vykoupil, bezedný měšec, dále se setkáváme s ženskou figurou, která může být kněžka lásky při tajné orgii, tanečnice v nočním klubu anebo jeptiška, s mužem ze současnosti, jehož každodenní život předpovídá den předem jedna konkrétní webová stránka, anebo s piráty, kteří založili v Chile vlastní stát. Na základě vlastnictví jejich 22 prstenů se dá procházet mezi světy. O tyto prsteny usilují dva pirátští bratři a další z pirátů, který jediný ve skupině 22 nepatřil k příbuzenstvu, za to zaplatil životem před vstupem do jeskyně, kde je poklad ukryt, a ještě mnoho staletí po své smrti sytí dírou z rakve salámem chorizo chudé (ale občas je i sní – je kanibal). A také se zde setkáme s příběhem ďábla, který umožňuje za poplatek měnit podobu člověku, který nemá rád svůj zjev, aby, když se muži znelíbí i jeho nový zjev, způsobil, že na sebe bude brát podobu kohokoliv, na koho pohlédne.\n\n\t\t\n\t\t\t\t(garmon)",
  "posterUrl": "https://image.pmgstatic.com/cache/resized/w140/files/images/film/posters/000/028/28562_a0a6f7.jpg"
}