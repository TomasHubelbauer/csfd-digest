{
  "id": 1064381,
  "url": "https://www.csfd.cz/film/1064381-paloma/",
  "name": "Paloma",
  "screenings": {
    "Praha - Bio Oko": [
      "2023-11-04T17:15:00.000Z"
    ]
  },
  "content": "Paloma žije se svým přítelem a sedmiletou dcerkou na brazilském venkově, kde pracuje na papájové farmě. Pro jejich soužití však místní nemají pochopení. A ačkoliv má pár bohatý sexuální život, Palomě to nestačí. Chtěla by mít svatbu v kostele se vším všudy jako ostatní ženy na vesnici. I přes odmítnutí místního kněze, neustálé pochyby svého přítele a kruté chování od tamější společnosti se však nevzdává a jde si za svým snem. I kdyby to mělo znamenat obrátit se na samotného papeže! Postavu odhodlané Palomy ztvárnila herečka a básnířka Kika Sena s neuvěřitelnou něhou a křehkostí. I díky jejímu výkonu se režisérovi Marcelo Gomesovi podařilo natočit citlivý film o naplnění snu jedné trans ženy a ceně, kterou musí zaplatit za to, co někteří berou jako samozřejmost.\n\n\t\t\n\t\t\t\t(Mezipatra)",
  "posterUrl": "https://image.pmgstatic.com/cache/resized/w140/files/images/film/posters/166/794/166794392_203261.jpg"
}