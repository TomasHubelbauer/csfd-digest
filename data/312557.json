{
  "id": 312557,
  "url": "https://www.csfd.cz/film/312557-tabu/",
  "name": "Tabu",
  "screenings": {
    "Praha - Kino Ponrepo": [
      "2023-12-06T18:00:00.000Z"
    ]
  },
  "content": "Marnotratná Aurora a dobrosrdečná Pilar nemají mnoho společného. Když však do hry vstoupí záhadný muž jménem Gian Luca Ventura, jenž před padesáti lety změnil život Auroře, dostane nový směr i každodenní existence Pilar. Co se stalo v jedné z portugalských kolonií mezi mužem a ženou a jakou roli v tom všem hraje krokodýl, který mlčenlivě prochází všemi dekádami? Snímek, jehož název je shodný s klasickým titulem od F. W. Murnaua, hledá poetiku mimo jiné právě ve starých filmech, které ale nikdy přímo necituje. Režisér nevolí cestu přímého následování stylu, ale pátrá po esenci filmů z 20. a 30. let, jimiž se inspiruje stejně jako vyprávěním pamětníků. Podobně nenápadný a mimoděčný, ale přesto zřetelně vedený silnou vizí je též humor snímku a jeho laskavá a nekýčovitá romantika, jejímž prostřednictvím si režisér pohrává s divákem a ohlíží se za událostmi, které se mohly, ale nemusely stát. Protože ne všemu, co vidíme ve filmu, je radno věřit. Stejně jako není záhodno podceňovat malé činy.\n\n\t\t\n\t\t\t\t(MFF Karlovy Vary)",
  "posterUrl": "https://image.pmgstatic.com/cache/resized/w140/files/images/film/posters/158/608/158608156_a35748.jpg"
}