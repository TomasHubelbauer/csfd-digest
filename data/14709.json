{
  "id": 14709,
  "url": "https://www.csfd.cz/film/14709-pancerova-holka/",
  "name": "Pancéřová holka",
  "screenings": {
    "Praha - Bio Oko": [
      "2023-06-14T20:30:00.000Z"
    ]
  },
  "content": "Má lesklou rtěnku a řídí tank.Píše se rok 2033. Po srážce s kometou na Zemi několik let nepršelo a voda je zboží, za které se platí životem. Civilizace je v troskách. Prakticky všechny vodní zdroje má pod kontrolou společnost Voda a proud, kterou vede její sadistický majitel Kesslee. Proti němu se postaví anarchistická členka zlodějské pouštní bandy Rebecca, která jako jedna z mála přežila brutální nájezd Kessleeho komanda. Dívka musí zpočátku otročit v Kessleeho dolech. Podaří se jí však utéct. S pomocí mladé mechaničky Jet, pouštních zabijáků Trhačů (což jsou mutanti klokanů a lidí) a starého tanku pak proti všemocné firmě rozpoutá válku na život a na smrt... Americký film režisérky Rachel Talalayové vznikl podle stejnojmenného britského komiksu. Ve vedlejší roli dívky Jet uvidí diváci pozdější hvězdu Naomi Wattsovou, ďábelského padoucha Kessleeho si střihl Malcolm McDowell.\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/000/077/77844_4a80cb.jpg"
}