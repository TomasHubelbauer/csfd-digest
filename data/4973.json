{
  "id": 4973,
  "url": "https://www.csfd.cz/film/4973-robinsonka/",
  "name": "Robinsonka",
  "screenings": {
    "Praha - Kino Ponrepo": [
      "2024-09-18T18:00:00.000Z"
    ]
  },
  "content": "Je léto a čtrnáctiletá Blaženka Borová (M. Šafránková) tráví s několika kamarádkami bezstarostné prázdniny na táboře, když je její pobyt nečekaně ukončen. Tatínek (P. Kostka), který si pro ni přijel, nese radostnou novinu – narodil se jí bráška Petřík. Jenže vzápětí se Bláža dovídá, že maminka bohužel zaplatila cenu nejvyšší. Život jde i přes nesmírný zármutek dál: Petřík zatím zůstává v kojeneckém ústavu, táta pokračuje ve své profesi taxikáře a náhle dospělá Blaženka přebírá maminčinu roli v domácnosti. Učí se vařit, prát, nakupovat. Najednou jí připadá spousta věcí neznámá, nepřátelská, a tak si vytvoří svůj imaginární svět osamělého Robinsona Crusoa, který jí pomáhá tyto překážky zdolat. A vedle chápavého taťky je tady i hodná a milá sousedka Tonička (J. Obermaierová), která jí podá pomocnou ruku a pomáhá jí v domácnosti. I spolužák Jarda (V. Dlouhý) si všimne, jak to Blažence sluší, a velmi rád ji učí jezdit na kole, které se teď stává dívčiným toužebným, ale nedostupným přáním. Měsíce ubíhají a je tu předvánoční čas, první bez maminky. Blaženka navíc velmi onemocní. Nakonec se ale vše v dobré obrátí…\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/000/004/4708_2a9e07.jpg"
}