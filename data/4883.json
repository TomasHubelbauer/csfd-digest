{
  "id": 4883,
  "url": "https://www.csfd.cz/film/4883-interview-s-upirem/",
  "name": "Interview s upírem",
  "screenings": {
    "Praha - Bio Oko": [
      "2023-09-05T20:30:00.000Z"
    ],
    "Praha - Kino Balt": [
      "2023-07-17T18:30:00.000Z"
    ]
  },
  "content": "Napij se ze mě a budeš žít věčně...Když americká spisovatelka Anne Riceová publikovala svůj první román Interview s upírem (1976, česky 1996), kniha se nesetkala s právě vlídným kritickým ohlasem, ale stala se natolik oblíbenou, že autorka v následujících desetiletích vydala celkem jedenáct pokračování známých pod souborným názvem Upírská kronika. Bylo jen otázkou času, kdy o látku projeví zájem Hollywood. Na začátku devadesátých let filmová práva získala společnost Davida Geffena a pověřila autorku napsáním scénáře. Režie se ujal irský tvůrce Neil Jordan, který dosáhl velkého úspěchu působivým dramatem Hra na pláč. Film Interview s upírem (1994) byl kritikou přijat vesměs kladně a stal se velkým diváckým hitem. Hlavní roli upíra Louise, vyprávějícího svůj více než dvousetletý životní příběh mladému novináři, vytvořil do té doby jen málo známý Brad Pitt, který se rázem stal populární hereckou hvězdou. Jeho partnerem v úloze upíra Lestata byl Tom Cruise, jehož obsazení bylo sice zpočátku předmětem rozporných reakcí (autorka dávala přednost Rutgeru Hauerovi), ale po dokončení filmu byla jeho nezvykle záporná postava přijata s respektem. Ohlas snímku podnítil určitou obrodu upírské tematiky, která byla později úspěšně prezentována především formou televizních seriálů, např. Pravá krev nebo Upíří deníky. Film je věnován předčasně zemřelému Riveru Phoenixovi, který měl původně hrát postavu mladého novináře, jehož nakonec ztělesnil Christian Slater.\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/000/078/78588_d3db01.jpg"
}