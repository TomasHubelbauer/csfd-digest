{
  "id": 38197,
  "url": "https://www.csfd.cz/film/38197-bulvarni-platek/",
  "name": "Bulvární plátek",
  "screenings": {
    "Praha - Kino Lucerna": [
      "2023-11-11T18:15:00.000Z"
    ]
  },
  "content": "Zdařilá adaptace románu někdejšího novináře a později úspěšného režiséra Samuela Fullera „The Dark Page“ (1944) začíná vcelku tradičně: v New Yorku se právě stala vražda a mladý detektiv se zápisníkem v ruce vyslýchá očitou svědkyni. Vzápětí se ovšem ukáže, že onen mladík (John Derek) je ve skutečnosti novinář z místního bulvárního plátku, čímž se celá perspektiva filmu náhle otočí, a z detektivního krimi se rázem stává novinářské drama ve stylu Velkých hodin nebo Esa v rukávu. Steve McCleary (John Derek) si jako ambiciózní reportér jde bezcitně za svým sólokaprem, aby se zavděčil novému šéfredaktorovi New York Express Marku Chapmanovi (Broderick Crawford), proti jehož kontroverznímu směřování novin se nyní vzedmula vlna nespokojenosti ze stran konzervativních čtenářů. Jeden z nejlepších noirů Phila Karlsona staví na vtahující tísnivé atmosféře.\n\n\t\t\n\t\t\t\t(Noir Film Festival)",
  "posterUrl": "https://image.pmgstatic.com/cache/resized/w140/files/images/film/posters/158/275/158275061_14752f.jpg"
}