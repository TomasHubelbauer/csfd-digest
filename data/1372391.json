{
  "id": 1372391,
  "url": "https://www.csfd.cz/film/1372391-carlos-the-santana-journey/",
  "name": "Carlos: The Santana Journey",
  "screenings": {
    "Praha - Bio Oko": [
      "2023-09-27T20:30:00.000Z"
    ],
    "Praha - Kino Lucerna": [
      "2023-09-23T18:15:00.000Z"
    ],
    "Praha - Kino Světozor": [
      "2023-09-23T20:15:00.000Z",
      "2023-09-27T20:15:00.000Z"
    ]
  },
  "content": "V pěti letech se v rodném Mexiku naučil hrát na housle. V osmi letech objevil celoživotní lásku ke kytaře. Ve 14 letech se jako pouliční hudebník zdokonalil ve hře na kytaru a ve stylu vystupování. Ještě jako teenager založil vlastní kapelu. Ve 22 letech – těsně před vydáním svého prvního slavného alba – se Carlos Santana stal jedním z hlavních objevů legendárního Woodstocku a 16. srpna 1969 patřil mezi headlinery druhého odpoledne slavného festivalu. Santana, který je již 50 let legendou hudebního průmyslu a desetkrát získal cenu Grammy, patří i nadále mezi nejvýznamnější muzikanty. Ve své tvorbě mísí jazz, blues a mexické mariachi s rockandrollovou energií. Živelný dokument Carlos nabízí nové rozhovory se Santanou a jeho rodinou spolu s mimořádnými, dosud neviděnými archivními záběry, včetně domácích videonahrávek, které pořídil sám Santana. Uvidíme záznamy z koncertů i momentky ze zákulisí. Dvojnásobný držitel ceny Emmy, režisér Rudy Valdez, tak vytváří intimní a bohatý dokument o muži, jehož zvuk okouzluje fanoušky, kteří milují – jak říká Santanův slavný verš – „jak plyne rytmus“.\n\n\t\t\n\t\t\t\t\t(Aerofilms)",
  "posterUrl": "https://image.pmgstatic.com/cache/resized/w140/files/images/film/posters/168/015/168015881_5xnq8n.png"
}