{
  "id": 1000489,
  "url": "https://www.csfd.cz/film/1000489-lee-fotografka-v-prvni-linii/",
  "name": "Lee: Fotografka v první linii",
  "screenings": {
    "Praha - Kino Lucerna": [
      "2024-12-05T20:15:00.000Z",
      "2024-12-07T18:00:00.000Z",
      "2024-12-08T18:30:00.000Z"
    ],
    "Praha - Kino Pilotů": [
      "2024-12-08T11:45:00.000Z"
    ]
  },
  "content": "Lee Millerová (Kate Winslet) začala svou kariéru jako prominentní modelka, pohybující se v předních módních kruzích Paříže a New Yorku. V roce 1938 tráví dovolenou na prosluněném jihu Francie se svými nejbližšími přáteli z uměleckých kruhů. Soustředí se již výhradně na svou vlastní práci jako fotografka. Její osudovou láskou se stává anglický obchodník s uměním, Roland Penrose (Alexander Skarsgard). Hrozba války visí ve vzduchu a téměř přes noc se všechno v jejich každodenním životě zcela změní. Po přestěhování do Londýna Lee odmítá dělat, co se od žen během války očekává. Místo toho se rozhodne postavit patriarchátu a dokázat nemožné. Samotná se vydává na frontu v Evropě. Jako válečná korespondentka a fotografka pro magazín Vogue se ocitá v první linii nejkrutějších bojů druhé světové války. Její hluboké pochopení a empatie pro ženy a bezhlasé oběti hrozných zločinů jí umožní vytvořit snímky zachycující jak křehkost, tak nezlomnou zuřivost a lidskou schopnost přežít, existovat, bojovat, bránit se a žít. Lee je často vnímaná jako model a múza, ale její vnitřní síla, houževnatost, vášeň pro život a odvaha riskovat jí pomohlo vytvořit děsivě naléhavé snímky, které se nesmazatelně vryjí do historie.\n\n\t\t\n\t\t\t\t\t(Bioscop)",
  "posterUrl": "https://image.pmgstatic.com/cache/resized/w140/files/images/film/posters/169/247/169247863_s5wnfr.jpg"
}