{
  "id": 9547,
  "url": "https://www.csfd.cz/film/9547-ruzovi-plamenaci/",
  "name": "Růžoví plameňáci",
  "screenings": {
    "Praha - Edison Filmhub": [
      "2024-06-14T19:00:00.000Z"
    ]
  },
  "content": "V karavanu, kde v baltimorském podsvětí žije notoricky známá Divine, byste bydlet nechtěli. A čert vem, že tam kromě téhle makabrózní figurky žije také její hipíkovský syn Crackers a přes křeslo přetékající tunová matka Edie. Divine se totiž ne náhodou honosí titulem „královna oplzlosti“. Jen potkat ji by vás mohlo stát obsah vašeho žaludku, nedej bože s ní rovnou promluvit. A co je nejhorší, právě se odkudsi vynořila vydařená rodinka Marbleových, jež se rozhodla o korunku pro nejnechutnější osobu na planetě srdnatě zabojovat. Začíná šílená série zvrácenosti, odpornosti a nevkusu, která i divákům pražského festivalu Týden otrlého diváka zmrazila krev v žilách, a velmi hlasitě položila otázku, kam až by si měl režisér ve svých filmech dovolit zajít. Každopádně John Waters zašel nejdál, jak jen to bylo možné. A při tvorbě komedie Pink Flamingos, jež je určena jen skutečně srdnatému obecenstvu, se evidentně dobře bavil.\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/163/043/163043077_79b22d.jpg"
}