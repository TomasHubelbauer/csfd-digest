{
  "id": 359393,
  "url": "https://www.csfd.cz/film/359393-leto-s-marnie/",
  "name": "Léto s Marnie",
  "screenings": {
    "Praha - Kasárna Karlín": [
      "2024-04-16T19:00:00.000Z"
    ],
    "Praha - Kino Aero": [
      "2024-04-23T20:30:00.000Z"
    ],
    "Praha - Kino Atlas": [
      "2024-04-20T13:00:00.000Z"
    ]
  },
  "content": "Dvanáctiletá Anna nemá příliš kamarádů, ze všeho nejraději si sama kreslí. Také bývá často nemocná a rodiče o ni mají strach. K uzdravení jí má pomoci léto u příbuzných v přímořské vesničce. Anna není z výletu na venkov příliš nadšená, ale krajina kolem moře jí učaruje. Jednoho dne si všimne starého krásného domu za mokřady, který vypadá léta opuštěný. Místní dokonce tvrdí, že v domě straší. Anna v něm ale potkává blonďatou dívenku Marnie, se kterou se okamžitě skamarádí. Společné přátelství jim přinese řadu tajemných dobrodružství, ale Anna brzy poznává, že největším tajemstvím je sama Marnie... Okouzlující animovaný film o přátelství a rodině je první produkcí studia Ghibli, která vznikla bez přímé účasti legendárních tvůrců Hajao Mijazakiho či Isaa Takahatu. Příběh vychází z literární předlohy britské spisovatelky Joan G. Robinsonové, ale pracuje se svébytnou poetikou a je zasazen do japonského prostředí. Léto s Marnie bylo po svém uvedení v roce 2014 úspěšně představeno na řadě významných filmových festivalů a snímek získal i řadu prestižních ocenění, včetně nominace na Oscara za nejlepší celovečerní animovaný film.\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/158/141/158141361_65d98c.jpg"
}