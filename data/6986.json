{
  "id": 6986,
  "url": "https://www.csfd.cz/film/6986-vlk/",
  "name": "Vlk",
  "screenings": {
    "Praha - Kino MAT": [
      "2024-04-01T20:00:00.000Z"
    ]
  },
  "content": "Redaktor newyorského nakladatelství Will Randall je jedné noci na opuštěné silnici pokousán vlkem. Zpočátku se zdá, že se zranění obejde bez následků, ale Will si brzy uvědomí, že se v jeho těle děje cosi podivného. Cítí se neobyčejně svěží, až nepřirozeně se mu zbystřil sluch a čich. Vlk mu předal své schopnosti a co víc, i svou povahu. Will je náhle rozhodnější, tvrdší, agresivnější. Jen díky tomu dokáže vzdorovat situaci, v níž se ocitl. Jeho šéf se chce schopného a inteligentního redaktora zbavit, nejlepší přítel mu svedl manželku... \"Starý\" Will by se před ranami osudu pasivně sklonil, \"nový\" Will se rozhodne situace razantně řešit a postavit se na odpor. Jeho dny jsou vyplněny osnováním plánů, jak si udržet práci, a rodícím se milostným vztahem k šéfově krásné dceři Lauře. Noci jsou zahaleny tajemstvím. Will se probouzí zkrvavený a ve svých kapsách nachází důkazy hrůzné skutečnosti, že jeho život po setmění ovládá vlčí vášeň...\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/158/121/158121684_a620f4.jpg"
}