{
  "id": 1372420,
  "url": "https://www.csfd.cz/film/1372420-hotel-metalurg/",
  "name": "Hotel Metalurg",
  "screenings": {
    "Praha - Kino Ponrepo": [
      "2024-03-25T20:30:00.000Z"
    ]
  },
  "content": "V 90. letech utekly před válkou v Abcházii desetitisíce lidí. Část z nich se ubytovala v tehdy luxusních lázeňských hotelech a sanatoriích v oblíbené sovětské rekreační oblasti. Hotel Metalurg a další neoklasicistní budovy od té doby setrvale chátrají. V kdysi blyštivých kulisách ruin Sovětského svazu zůstávají dodnes zejména matky samoživitelky a starší lidé. Gruzínská vláda jim sice nabízí jiné ubytování, oni ale často o stěhování nestojí. Gruzínsko-francouzská režisérská dvojice natočila surreálně působící film o vykořenění a identitě vysídlených. Ti pozorují, jak se pod křišťálovým lustrem v hotelu Metalurg fotí šťastní svatebčané, a sami přitom vzpomínají na lepší časy v Abcházii.\n\n\t\t\n\t\t\t\t(Jeden svět)",
  "posterUrl": "https://image.pmgstatic.com/cache/resized/w140/files/images/film/posters/168/673/168673211_ow6wo0.jpg"
}