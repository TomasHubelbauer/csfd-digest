{
  "id": 43582,
  "url": "https://www.csfd.cz/film/43582-posledni-samuraj/",
  "name": "Poslední samuraj",
  "screenings": {
    "Praha - Kino Aero": [
      "2023-01-16T20:15:00.000Z"
    ]
  },
  "content": "Nathan Algren se stal hrdinou občanské války a tažení proti indiánům. V roce 1876 je z něj však troska a alkoholik. Poručík Gant ho přivede na setkání s japonským průmyslníkem Omurou, který mu nabídne práci při výcviku modernizované japonské armády. V Japonsku čeká Nathana tlumočník Simon Graham, který mu vysvětlí, že mladý císař Meidži chce otevřít zemi západní civilizaci, proti sobě však má rebely z řad samurajů, kteří brání dávné japonské tradice. Když rebelové, vedení samurajem Kacumotem, napadnou železniční stanici, dostane jednotka příkaz k nasazení do boje. Je poražena a těžce zraněný Nathan je zajat. Kacumoto ho ubytuje u své sestry, manželky samuraje, kterého Nathan v boji zabil. Žena o zraněného pečuje jen s velkým přemáháním, ale on se snaží pochopit mentalitu vesničanů i samurajů a učí se bojovat jejich zbraněmi. Překvapivě zde nalézá klid, po kterém vždy toužil. Když je vesnice napadena maskovanými bojovníky, postaví se na stranu obyvatel. Definitivně se přitom sblíží s Kacumotem a pochopí, že se nepostavil proti císaři, ale podle svého nejlepšího svědomí mu stále slouží. Když je samuraj pod záminkou jednání vlákán do pasti, Nathan ho osvobodí. Kacumotovi je jasné, že bitvu o záchranu císaře a tradičního Japonska prohrál, a chce spáchat harakiri. Nathan ho však přesvědčí, že lepší je padnout v boji. Poslední samurajové tedy vyjíždějí do bitvy a Nathan je odhodlán bojovat po jejich boku.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/164/059/164059793_0ee836.jpg"
}