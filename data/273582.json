{
  "id": 273582,
  "url": "https://www.csfd.cz/film/273582-zkus-me-rozesmat/",
  "name": "Zkus mě rozesmát",
  "screenings": {
    "Praha - Letní kino Sunset Cinema": [
      "2024-08-29T18:00:00.000Z"
    ]
  },
  "content": "Danny ve svatební den zjistil, že se jeho snoubenka za něj chce provdat pouze kvůli jeho kariéře kardiochirurga. Mladík odchází léčit své zlomené srdce do baru. Tam se seznámí s krásnou dívkou, nechce před ní vypadat jako ubožák, a tak jí nalže, že je nešťastně ženatý. Dívce je Dannyho líto a sama se nabídne, že ho utěší. Historka a prsten se stanou Dannyho osvědčenou metodou, jak sbalit holku. Během let se Danny přeorientoval na plastickou chirurgii a jeho hra na ženatého muže ho chrání před vážnými vztahy a dalším možným zklamáním. Jednoho dne se však Danny seznámí s půvabnou učitelkou Palmer. Po vášnivé noci u něj dívka najde snubní prsten a Danny si místo upřímného vysvětlení raději vymyslí falešnou rodinu. Palmer nehodlá pokračovat ve vztahu, dokud se nesetká s jeho ženou a osobně se neujistí, že se jejich manželství rozpadá. Danny musí rychle zinscenovat falešný rozvod, a tak zaplatí své dlouholeté asistentce Kathryn a jejím dětem, aby vystupovali jako jeho rodina.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/160/974/160974074_e76276.jpg"
}