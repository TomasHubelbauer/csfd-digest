{
  "id": 441446,
  "url": "https://www.csfd.cz/film/441446-umeni-milovani/",
  "name": "Umění milování",
  "screenings": {
    "Praha - Městská knihovna": [
      "2023-11-08T16:30:00.000Z"
    ]
  },
  "content": "Vydání knihy „Umění milování“ se stalo v Polsku na konci 70. let velkou událostí. Jednalo se totiž o vůbec první polské dílo, které se otevřeně věnovalo lidské sexualitě a její popularizaci. Jeho autorka, respektovaná gynekoložka Michalina Wisłocká (1921–2005), to však s publikováním takových informací neměla vůbec snadné. Narážela na odpor komunistických straníků, katolické církve i konvenční společnosti a hlavně na mužský šovinismus. Na svou stranu ovšem nakonec získala významné spolubojovníky – manželky, matky, milenky, ženy obecně. A tak se nakonec otázky sexuality včetně nejzákladnější problematiky, jako jsou problémy početí či antikoncepce, dostaly na stránky běžně dostupné literatury. Snímek Umění milování, jenž byl životem Wisłocké inspirován, se nicméně nesoustředí pouze na zápas o vydání stejnojmenné knihy. Osud doktorky podává komplexně – na pozadí historických událostí popisuje její dramatický osobní život a milostné peripetie. Prvotní obraz zarputilé bojovnice a excentrické lékařky se tak postupně transformuje do portrétu milující ženy, která byla pro lásku schopna také mnoho obětovat. Autorům snímku se vedle představení silné osobnosti, neustále bojující se společenskými konvencemi, podařilo vytvořit také velký milostný příběh. Humorně laděné scény a výtečné výkony známých herců k tomu filmu dodaly na divácké atraktivitě.\n\n\t\t\n\t\t\t\t(Letní filmová škola)",
  "posterUrl": "https://image.pmgstatic.com/cache/resized/w140/files/images/film/posters/161/396/161396096_45a4c5.jpg"
}