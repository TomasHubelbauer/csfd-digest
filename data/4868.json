{
  "id": 4868,
  "url": "https://www.csfd.cz/film/4868-adaptace/",
  "name": "Adaptace",
  "screenings": {
    "Praha - Kino Aero": [
      "2024-01-11T18:00:00.000Z"
    ]
  },
  "content": "Před čtyřmi lety, na natáčení komedie Spikea Jonzeho V kůži Johna Malkoviche, začíná vyprávění, jehož hrdinou je scenárista Charlie Kaufman. Po úspěchu filmu nemá Charlie o pracovní nabídky nouzi: nakonec přijme adaptaci non-fiction bestselleru spisovatelky Susan Orleanové Zloděj orchidejí. Protože však jde o knihu, která se nevyznačuje klasickým přehledným příběhem, dostává se Charlie do problémů, které rychle přerůstají v mučivou tvůrčí krizi. Situaci nevylepšuje ani Charlieho dvojče Donald, které bratrovi začne fušovat do řemesla: absolvuje totiž příslušný kurz a hravě napíše scénář komerčního thrilleru o sériovém vrahovi s mnohačetnou identitou, který Hollywood okamžitě nadšeně koupí. Do rohu Charlieho tlačí i stále komplikovanější platonický vztah k autorce knihy a jejímu protagonistovi Johnu Larocheovi, takže není divu, že vznikající text se stále výrazněji odchyluje od zadání: k prosté adaptace se mění v příběh o scenáristovi v krizi a o fantómech, které ho pronásledují.Hollywoodský scenáristický zázrak Charlie Kaufman se po filmu V kůži Johna Malkoviche už podruhé spojil s režisérem Spikem Jonzem, aby opět rafinovaně smísil realitu s fikcí. Hrdinou vyprávění tentokrát udělal sám sebe: sluší se však podotknout, že Kaufman ve skutečnosti nemá žádné dvojče a že se v realitě nijak nepodobá Nicolasi Cageovi. Zároveň je však pravda, že Charlie Kaufman získal cenu BAFTA za scénář (pod nímž je však podepsán s Donaldem Kaufmanem!), Chris Cooper za svůj herecký výkon obdržel Zlatý glóbus a Oscara, Meryl Streepová byla oceněna Zlatým glóbem a Spike Jonze si odvezl Stříbrného medvěda z MFF v Berlíně.\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/159/962/159962978_241f8e.jpg"
}