{
  "id": 116337,
  "url": "https://www.csfd.cz/film/116337-zapisnik-jedne-lasky/",
  "name": "Zápisník jedné lásky",
  "screenings": {
    "Praha - Letní kino Sunset Cinema": [
      "2024-09-02T21:00:00.000Z",
      "2024-09-11T21:00:00.000Z"
    ]
  },
  "content": "Příběh lásky se zrodil v roce 1940. Tehdy se poprvé potkali Allie Hamiltonová ze zámožné rodiny a místní chlapec Noah Calhoun, pocházející z chudých poměrů a pracující na pile. Prožijí prázdninovou romanci, která se Hamiltonovým nezamlouvá. Přesvědčují dceru, že Noah pro ni není dost dobrý. Jednoho večera se dvojice pohádá, rozejde se ve zlém a druhý den Hamiltonovi odjedou. Nešťastný Noah začne dívce psát dopisy, po celý rok každý den jeden. Paní Hamiltonová však všechny zabavuje a před dcerou tají. Zatímco Noah se po útocích na Pearl Harbor přihlásí do armády, vysokoškolačka Allie se stane dobrovolnou ošetřovatelkou. Seznámí se se zraněným Lonem Hammondem, okouzlujícím mladým mužem ze zámožné rodiny. Není divu, že se rodičům líbí a podporují jejich zasnoubení. Mezitím se z války vrátí i Noah, jemuž otec umožní koupit starou plantáž s velkým, opuštěným domem, který kdysi mladík slíbil věnovat Allie pro společný život. Pustí se do náročné opravy s vírou, že dívku získá zpět, a pokračuje i poté, co ji zahlédne v objetí s Lonem. V roce 1947, když je dům hotov a Noah se ho nepříliš ochotně snaží prodat, si Allie během svatebních příprav všimne v novinách článku o domě a okamžitě se za Noahem vydá. Chvíle plné nostalgických vzpomínek v ní probudí nečekané pocity a vášnivá láska propukne s novou silou.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/164/951/164951100_a3d50f.jpg"
}