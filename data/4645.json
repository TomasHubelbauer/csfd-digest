{
  "id": 4645,
  "url": "https://www.csfd.cz/film/4645-milenky-stareho-kriminalnika/",
  "name": "Milenky starého kriminálníka",
  "screenings": {
    "Praha - Kino Ponrepo": [
      "2023-05-10T18:00:00.000Z"
    ]
  },
  "content": "Jak uniknout ženění? Zločince předstírat! Cyril Pondělíček (V. Burian) přijíždí na zámek svého synovce „bývalého hraběte“ a teď továrníka Pardona (J. W. Speerger). Tomu se na včerejším plese zalíbila jemu neznámá dívka, ale dnes dostává telegram od jiného továrníka, že si má podle úmluvy vzít jeho potřeštěnou dceru Fifi (A. Ondráková). Pardon vymyslí plán a uplatí svého strýce, aby se za něj vydával – přece se rozumí samo sebou, že ho dívka pak musí odmítnout a on může nalézt svou milovanou. Fifi se však nechá doma vyhecovat svým otcem a chce ho přesvědčit, že zásnuby oznámí do osmačtyřiceti hodin. Začíná série bláznivých událostí a hon kočky s myší vrcholící Pondělíčkovým výmyslem, že právě on je lupič a vrah Kanibal, který je mu identicky podobný, aby dívku konečně odradil od vdavek. Opak se ale stane pravdou a je jím fascinovaná. Do toho všeho se zaplete také Pondělíčkova bývalá milenka – jasnovidka Štefanie (B. Kysílková), co po něm devatenáct let pátrá, a shodou šťastných okolností také její dcera Olga (V. Hlavatá), po níž zase pátrá Pardon... Němý snímek Svatopluka Innemanna podle scénáře Josefa Skružného a Elmara Klose byl jednou z prvních rolí Vlasty Buriana a byl značně inspirován americkými groteskami. Film byl v roce 2008 zrestaurován a v roce 2014 získal svou virážovanou podobu. Hudebního doprovodu se poté ujala kapela Neuvěřitelno.\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/159/536/159536661_8f27aa.jpg"
}