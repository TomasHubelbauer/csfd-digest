{
  "id": 5986,
  "url": "https://www.csfd.cz/film/5986-ctyri-vrazdy-staci-drahousku/",
  "name": "„Čtyři vraždy stačí, drahoušku“",
  "screenings": {
    "Praha - Dlabačov": [
      "2023-07-14T21:15:00.000Z"
    ]
  },
  "content": "Učitel Georg Camel ze Springtownu marně usiluje nejen o pozornost žáků k veršům Shakespeara, ale také o pozornost šéfredaktora místního časopisu k básním, které píše. Rád by upoutal i redaktorku společenské rubriky Sabrinu. Vše se změní, když u dveří do bytu najde mrtvolu doktora Portera, otráveného lupiči kvůli šeku na milion dolarů. Nechápající učitel se nečekaně ocitá uprostřed bláznivého boje o peníze, který svádějí gangsterská banda ze San Boniga, v čele s Josém Antoniem a michiganská banda, kterou vede mladá Kate Draixová. Obě jsou přesvědčeny, že George má šek a snaží se ho získat. Obě za něj zaplatí kauci, když ho policejní komisař Brooks zatkne a obviní z vraždy. Muž je sice na svobodě, jeho trable však teprve začínají. V domě, ve kterém bydlí, se totiž ubytují členové obou gangů. Učitel si zatím užívá nečekanou popularitu vraha. Všichni ho znají, někteří se ho bojí, někteří si ho začali vážit a Sabrina, která ho dosud přehlížela, je jím okouzlena. Jenže praktiky padouchů jsou značně nevybíravé, a tak téměř kdykoli otevře dveře, vypadne z nich nějaká mrtvola. Do městečka se mezitím sjíždějí policejní posily a zabijáci. Ti se postarají o dostatek mrtvol, které mohou být připsány na vrub nic netušícího učitele.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/000/038/38559_756f6c.jpg"
}