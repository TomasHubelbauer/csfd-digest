{
  "id": 1444488,
  "url": "https://www.csfd.cz/film/1444488-zivot-je-skvely/",
  "name": "Život je skvělý",
  "screenings": {
    "Praha - Kino Světozor": [
      "2024-06-24T20:15:00.000Z"
    ]
  },
  "content": "Když se mladý palestinský filmař Mohamed vypraví na svůj první výjezd do Evropy, netuší, že se z měsíčního pobytu v norském Tromsø stane nucený exil s koncem v nedohlednu. Je rok 2014 a jediný přístup do Mohamedovy rodné Gazy je na neurčito uzavřen. Coby Palestinec je Mohamed podle norských úřadů člověkem bez státní příslušnosti. Jeho možnost legálně v zemi zůstat komplikuje fakt, že navzdory talentu a zkušenostem nemá formální filmové vzdělání. Studené severské dny naplněné čekáním na otevření hranic a rozhodnutí úřadů Mohamed začne dokumentovat, zatímco se celý jeho dosavadní život v Gaze smrskne do neosobní obrazovky během videohovorů. Vřelá podpora Mohamedovy nové komunity v Norsku se mísí se zprávami o nových útocích na Gazu. Jak se vyrovnat s pocity bezmoci, únavy a neustálého stesku po domově v situaci, kdy člověk nemá svůj osud ve vlastních rukou?\n\n\t\t\n\t\t\t\t(Jeden svět)",
  "posterUrl": "https://image.pmgstatic.com/cache/resized/w140/files/images/film/posters/168/844/168844490_ua6hvj.jpg"
}