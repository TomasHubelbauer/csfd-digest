{
  "id": 12177,
  "url": "https://www.csfd.cz/film/12177-vetrelec-vzkriseni/",
  "name": "Vetřelec: Vzkříšení",
  "screenings": {
    "Praha - Kino Aero": [
      "2023-05-27T21:30:00.000Z"
    ]
  },
  "content": "Ellen Ripleyová je už 200 let po smrti, ale vědci ve službách vojenské organizace se rozhodli, že ji ze starých krevních vzorků znovu „oživí“... Na zdravotnické výzkumné lodi Auriga z těla obnovené Ripleyové vyoperuje dr. Gediman malého vetřelce. Ripleyová je evidována pod číslem 8, které má vytetované na paži, a je spoutaná. Dr. Gediman je pokusem nadšený, ale generála Pereze zajímá, jak je možné, že má Ripleyová i paměť. Doktoři jí pokládají za úspěch genetického křížení, generál ji však chce nechat zlikvidovat, protože než kdysi zemřela, pokoušela se vyhladit vetřelce, a on má obavy, že se k tomu vrátí. V lodi je totiž také vetřelec-královna, o kterou se generál s doktory stará a která má brzy začít snášet vejce.... Dr. Gediman vysvětlí Ripleyové, že jí klonovali ze vzorků jejího těla, které našli. Ona mu řekne, že královna brzy porodí a on i s ostatními zemře. Druhý lékař jí ale vysvětluje, že si dokázali vetřelce podrobit a mohou je využívat. Přilétá obchodní loď Betty s kapitánem Elgynem a s potravou pro královniny potomky – zmrazenými lidskými těly. S Elgynem přiletěla i Call, která večer pronikne do střežené oblasti a chce Ripleyovou zabít. Přitom dojde k bitce se stráží a ve stejném okamžiku se vetřelcům podaří ze střežené laboratoře uniknout...\n\n\t\t\n\t\t\t\t\t(TV Prima)",
  "posterUrl": "https://image.pmgstatic.com/cache/resized/w140/files/images/film/posters/162/379/162379817_45c8ef.jpg"
}