{
  "id": 1107478,
  "url": "https://www.csfd.cz/film/1107478-soudci-pod-tlakem/",
  "name": "Soudci pod tlakem",
  "screenings": {
    "Praha - Městská knihovna": [
      "2023-02-09T17:00:00.000Z"
    ]
  },
  "content": "Polská vláda vedená konzervativní stranou Právo a spravedlnost od roku 2015 systematicky oslabuje nezávislost soudů a útočí na podstatu jednoho ze tří pilířů demokracie. Někteří soudci se ale své nezávislosti vzdát nechtějí. Dlouhodobý tlak na soudy už léta ostře kritizuje Evropská unie. Reforma justice má dostat soudy pod kontrolu vlády. Soudci, kteří vládě nejdou na ruku, jsou vykreslováni jako elitáři nebo rovnou nepřátelé Polska, čelí šikaně v podobě výhrůžek a disciplinárních řízení. Přesto se velká část polských soudců odmítá vzdát, dál hájí nezávislost práva a prostřednictvím demonstrací, přednášek a kurzů se snaží aktivizovat veřejnost i evropské kolegy. Jednou z hlavních tváří protestního hnutí je soudce Igor Tuleya, který nelehkou situaci osvěžuje svým černým humorem. Jak dlouho ale spolu s kolegy dokáže nátlaku odolávat?\n\n\t\t\n\t\t\t\t(Jeden svět)",
  "posterUrl": "https://image.pmgstatic.com/cache/resized/w140/files/images/film/posters/166/307/166307293_fc5d6d.jpg"
}