{
  "id": 1612,
  "url": "https://www.csfd.cz/film/1612-potize-s-arizonou/",
  "name": "Potíže s Arizonou",
  "screenings": {
    "Praha - Kino Aero": [
      "2024-03-21T18:00:00.000Z"
    ]
  },
  "content": "Dvakrát soudně trestaný kriminálník, notorický zlodějíček H. I. Donnough, se znovu a znovu ocitá ve vězení. Při jednom ze svých dalších pobytů v tomto zařízení se zamiluje do půvabné mladé policistky Edwiny. A protože náklonnost je vzájemná, rozhodnou se po jeho propuštění z vězení pro svatbu. Ač se to zdá nemožné, vytvoří šťastný a harmonický manželský pár. Na obloze jejich spokojenosti pluje jenom jeden jediný mrak. Edwina totiž nemůže mít děti. A právě po miminku oba dva velmi touží. Jenže vzhledem k McDonnoughově minulosti nepřichází adopce v úvahu. Jednoho dne se rozhodnou dítě získat jinou cestou, a to za každou cenu. Jediným možným způsobem je krádež. Vyberou si a unesou jedno z právě narozených paterčat místního hlavouna a magnáta Nathana Arizony. Netřeba dodávat, že bohatý tatík se samozřejmě snaží potomka získat zpět, takže pracně nabyté štěstí nemá dlouhého trvání. Gale a Evelle, zlodějíčkovi bývalí kumpáni z vězení, ve snaze získat tučné \"nálezné\" malého Arizonu unesou. A tak po dítěti pátrá nejen Arizona senior, který si najal schopného střelce, ale také \"adoptivní rodiče\" malého človíčka.\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/159/429/159429504_e7c393.jpg"
}