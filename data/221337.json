{
  "id": 221337,
  "url": "https://www.csfd.cz/film/221337-300-bitva-u-thermopyl/",
  "name": "300: Bitva u Thermopyl",
  "screenings": {
    "Praha - Kino Kavalírka": [
      "2024-05-28T20:30:00.000Z"
    ]
  },
  "content": "Když mu bylo sedm let, odebrali ho matce a podrobili drsnému vojenskému výcviku. O třicet let později musí král Leonidas, vládnoucí řecké Spartě po boku milované manželky Gorgo, čelit děsivé hrozbě. Král Xerx požaduje, aby se mu Sparta podřídila, Leonidas však posly bez milosti shodí do studny. Je odhodlán bránit svou zemi i navzdory nepříznivým věštbám. Nikdo netuší, že věštbu zaplatil Thérón, který se spřáhl s Xerxem. Když rada odmítne Leonidovu výzvu, shromáždí král tři sta odhodlaných bojovníků a vydá se s nimi k pobřeží, aby se v úzké soutěsce Thermopyly postavil mnohonásobné přesile. Připojí se k nim také Arkaďan Daxos se svými vojáky. Zatímco se muži připravují k boji, Gorgo, kterou jeden z radních varoval před zrádným Thérónem, se snaží přesvědčit radu, aby Leonidovi vyslala na pomoc posily. Leonidas odmítne s Xerxem vyjednávat. Svou zemi nevydá do rukou nepřítele. Sparťané beze ztrát odrazí první perský útok. Zatímco Leonidas znovu odmítne s Xerxem vyjednávat, Gorgo se s velkým sebezapřením poddá Thérónovu chtíči, ve snaze získat ho na svou stranu. Podlý rádce ji však opět zradí. Zradí také uražený Efialtés, který Xerxovi ukáže, kudy by se jeho vojsko mohlo dostat Sparťanům do zad. Leonidas se odmítne vzdát, a tak se schyluje k rozhodující bitvě.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/158/605/158605971_af5489.jpg"
}