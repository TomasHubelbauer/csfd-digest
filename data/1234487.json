{
  "id": 1234487,
  "url": "https://www.csfd.cz/film/1234487-munch-laska-duchove-a-upiri-zeny/",
  "name": "Munch – láska, duchové a upíří ženy",
  "screenings": {
    "Praha - Městská knihovna": [
      "2023-05-15T17:00:00.000Z"
    ]
  },
  "content": "Na světě není malíře, který by byl tak slavný a současně tak málo známý jako Edvard Munch. Jestliže se jeho expresionistický „Výkřik“ stal ikonickým symbolem naší soudobé úzkosti, zbytek jeho tvorby se utopil v propadlišti času – fyzikální veličině, která Muncha v jeho experimentální tvorbě tolik fascinovala. Nyní však v Oslu, kterému se kdysi říkalo Kristiania, nastává zlom v našem poznání tohoto fascinujícího umělce: nové Munchovo muzeum, otevřené v říjnu 2021. Velkolepý mrakodrap na fjordu norského hlavního města je navržený tak, aby obsáhl obrovské dědictví, které umělec svému městu zanechal: 28 000 uměleckých děl včetně obrazů, grafik, kreseb, zápisníků, skic, fotografií i jeho experimentů s filmem. Toto mimořádné dědictví nám skýtá výjimečný vhled do mysli, vášní a umělecké tvorby tohoto génia ze severu. Dokumentární snímek Munch – láska, duchové a upíří ženy vrhá nové světlo na Edvarda Muncha, hluboce tajemného, fascinujícího muže, průkopníka a mistra pro všechny, kteří přišli po něm. Současně je vizuální výpravou po Norsku a cestou po stopách kořenů Munchovy umělecké identity. Přibližuje divákům muže, který se při svém studiu lidské duše pokusil přeložit emoce a svou představu času na papír a plátno. „Nemaluji to, co vidím, ale to, co jsem viděl.“\n\n\t\t\n\t\t\t\t\t(Aerofilms)",
  "posterUrl": "https://image.pmgstatic.com/cache/resized/w140/files/images/film/posters/166/752/166752654_0c15bd.png"
}