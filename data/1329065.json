{
  "id": 1329065,
  "url": "https://www.csfd.cz/film/1329065-spolecnost-spektaklu/",
  "name": "Společnost spektáklu",
  "screenings": {
    "Praha - Edison Filmhub": [
      "2023-12-17T19:00:00.000Z"
    ]
  },
  "content": "Strhující a vtipná adaptace Guy Debordovy legendární eseje „Společnost spektáklu“ z roku 1967 rozebírá krutou dynamiku odcizení, bezmoci a prázdnoty triumfujícího kapitalismu a informačních technologií. Božský akt konzumace nepotřebných věcí již není pouhou bezvýznamnou rekreační činností. Je novým duchovním světovým řádem, který se nezastaví ani před klimatickou krizí ohrožující naši budoucí existenci. Snímek zkomponovaný ze současných obrazů, nalezených záběrů a původních scén zkoumá a ilustruje dopad konzumního způsobu života, ale i to, jak cirkulace obrazů podněcuje touhu a hluboce proměňuje naše sebepojetí a vzájemnou interakci. Oceňovaný režisér Göran Hugo Olsson a uznávaná umělkyně Roxy Farhat představují vlastní pohled na Guy Debordovu legendární esej. Výsledkem je vizuálně odvážný a podnětný snímek, který se zabývá vším od klimatické krize přes sebemonitoring až po sociální média. Společně s renomovanými vědci a odborníky nám tvůrci filmu pomáhají porozumět textu a zasadit jej do současného kontextu. Nabízejí tak nový pohled na průkopnické myšlenky situacionistů a přetvářejí „infotainment“ coby vizuální formát.\n\n\t\t\n\t\t\t\t(Edison Filmhub)",
  "posterUrl": "data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"
}