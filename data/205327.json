{
  "id": 205327,
  "url": "https://www.csfd.cz/film/205327-jenin-jenin/",
  "name": "Jenin, Jenin",
  "screenings": {
    "Praha - Kino Světozor": [
      "2024-02-12T20:45:00.000Z"
    ]
  },
  "content": "Po vlně palestinských útoků v roce 2002 byla izraelské armádě nařízena odvetná operace, jejímž cílem se stal obrovský uprchlický tábor Jenin. Po skončení vojenské operace zůstalo na straně Palestinců (dle jejich prohlášení) 500 mrtvých. I když byl později údaj o počtu obětí upraven zhruba na desetinu, zůstává jeninský masakr jednou z nejkrvavějších událostí na blízkém východě v posledních letech. Proslulý palestinský herec Mohammed Bakri (Soukromé) natočil svůj dokument o jeninském konfliktu zřetelně propalestinsky angažovanou formou, čímž si vysloužil ostrou kritiku především židovských intelektuálů po celém světě. Ozbrojený konflikt se tak přelil do diskusních sálů a snímek Jenin, Jenin je mimo jiné cenným dokumentem o možnostech filmové angažovanosti v izraelsko-palestinském konfliktu. [Zdroj: 34. LFŠ 2008]\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/000/045/45315_7a267b.jpg"
}