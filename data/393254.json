{
  "id": 393254,
  "url": "https://www.csfd.cz/film/393254-putinovy-deti-404/",
  "name": "Putinovy \"Děti 404\"",
  "screenings": {
    "Praha - Městská knihovna": [
      "2023-01-12T17:00:00.000Z"
    ]
  },
  "content": "Věty jako „táta tvrdí, že by vzal bouchačku a všechny homosexuály postřílel a ségra by je zavřela do blázince,\" jsou jen střípkem z anonymních výpovědí 55 teenagerů, kteří v rámci online projektu „Děti 404\" virtuálně bojují proti vyhroceným homofobním náladám v ruské společnosti. Zdejší situace nebyla pro LGBTQ komunitu nikdy růžová, ale poté, co loni v červnu podepsal Vladimir Putin zákon proti LGBT propagandě „za účelem ochrany dětí a mládeže před informacemi potírajícími tradiční rodinné hodnoty\" hrozící pokutami a vězením, se Rusko vrátilo do středověku. Většina náctiletých se setkává jen s ponížením a šikanou. Brutálně autentický dokument, ve kterém podávají své příběhy oni sami, by mohl být sci-fi filmem z temné budoucnosti, ale přitom je necenzurovanou zprávou ze současnosti, ne tak daleko od nás.\n\n\t\t\n\t\t\t\t(Mezipatra)",
  "posterUrl": "data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"
}