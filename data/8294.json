{
  "id": 8294,
  "url": "https://www.csfd.cz/film/8294-blazniva-strela-33-a-1-3-posledni-trapas/",
  "name": "Bláznivá střela 33 a 1/3: Poslední trapas",
  "screenings": {
    "Praha - Kino Balt": [
      "2024-01-17T20:30:00.000Z"
    ]
  },
  "content": "Nikdo není nenahraditelný. Existují ovšem světlé výjimky. A jednou z nejsvětlejších je Frank Drebin. Co na tom, že by si po desítkách let policajtské práce konečně mohl užívat zaslouženého odpočinku! Co na tom, že se z něj stala dokonalá hospodyňka, vytvářející spolehlivé zázemí své emancipované manželce Jane! Losangeleská policie se bez něj prostě neobejde. Alespoň ne teď, když se tu zřejmě chystá největší teroristická akce za poslední léta. Neboť ve věznici ve Statesvillu se připravuje k útěku jeden z nejnebezpečnějších „chovanců“ – expert na bombové útoky Rocco. A vypátrat, jaký má být jeho nejnovější cíl, toť úkol, s nímž si jen tak někdo neporadí. A Frank nezaváhá ani vteřinu. Když jej vlast potřebuje, je ochoten nechat se i zavřít… Předposlední z policejních komedií s Lesliem Nielsenem je opět nabita gagy a skeči, parodujícími jak nejrůznější kasovní trháky posledních let, tak i scény z klasiky světové kinematografie – od Mysu hrůzy až ke Křižníku Potěmkinovi. K jedné z četných zajímavostí patří závěrečná „oscarová“ scéna, v níž vystupuje řada hvězd světového formátu, které hrají samy sebe (Raquel Welchová, Olympia Dukakisová, Elliott Gould a další).\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/159/255/159255505_4b36ad.jpg"
}