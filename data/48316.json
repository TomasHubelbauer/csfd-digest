{
  "id": 48316,
  "url": "https://www.csfd.cz/film/48316-potopa/",
  "name": "Potopa",
  "screenings": {
    "Praha - Kino Ponrepo": [
      "2024-02-04T18:00:00.000Z",
      "2024-02-11T18:00:00.000Z"
    ]
  },
  "content": "Dvoudílný historický film Potopa natočil režisér Jerzy Hoffman podle stejnojmenného románu klasika polské literatury Henryka Sienkiewicze. Jeho děj se odehrává v 17. století, kdy do Polska vnikli Švédové pod vedením krále Karla Gustava a kdy zrada některých velmožů, jako Radziwillů umožnila, aby zaplavila celé kraje jako potopa. Sienkiewiczův román má komplikovanou konstrukci s rozsáhlým epickým dějem s mnoha vedlejšími motivy.Tvůrci se soustředili především na osobní drama statečného olšanského důstojníka Andrzeje Kmicice a na plastický obraz Polska, které povstalo proti Švédům. Zachovali maximální věrnost předloze, museli se však vzdát některých částí, které nebyly pro sevřenou filmovou tabuli rozhodující. Dominantní postavou filmu je Andrzej Kmicic, kterému dal Daniel Olbrychski nejen románovou statečnost a mužnost, ale i mnohem větší psychologickou hloubku. Výborná kamera Jerzyho Wójcika vyjádřila režisérovu koncepci jak v panoramatických masových scénách v exteriéru, tak ve scénách, natáčených v reálném prostředí historických zámků.\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/000/025/25815_7207a5.jpg"
}