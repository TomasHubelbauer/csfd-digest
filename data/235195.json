{
  "id": 235195,
  "url": "https://www.csfd.cz/film/235195-malir-kamil-lhotak/",
  "name": "Malíř Kamil Lhoták",
  "screenings": {
    "Praha - Kino Atlas": [
      "2024-11-10T19:00:00.000Z"
    ]
  },
  "content": "Básník české malby očima Karla Vachka.Osobitě poetická Lhotákova malba byla podmíněna jeho neškoleným projevem. Jeho originální styl je založen na básnickém pohledu, přestože hlavním inspirativním zdrojem mu byla technika a civilizace z přelomu a počátku dvacátého století - především průkopnická doba automobilismu, letectví a vlakové dopravy - ale i pražská periférie se svými ohradami (například Nádraží, 1942; Balónová ohrada, 1938; Volání dálek; Zeď vzpomínek, 1954). Přes snový ráz prostředí i jemnou valérovou malbu mají zobrazené technické předměty vždy naprostou věrnost a konkrétnost. V kompozici se objevily principy, které předjímaly narativní figuraci šedesátých let (sled situací na téma Ze života balónu, 1946). Lhoták se věnoval rovněž ilustracím, z nichž nejznámější jsou vyobrazení ke knihám A. Branalda.\n\n\t\t\n\t\t\t\t\t(Česká televize)",
  "posterUrl": "data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"
}