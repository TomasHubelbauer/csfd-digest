{
  "id": 221903,
  "url": "https://www.csfd.cz/film/221903-stesti-na-dosah/",
  "name": "Štěstí na dosah",
  "screenings": {
    "Praha - Letní kino Sunset Cinema": [
      "2023-06-10T18:00:00.000Z",
      "2023-06-15T20:40:00.000Z"
    ]
  },
  "content": "Chris Gardner (Will Smith) je otec tříčlenné rodiny, který se zoufale snaží najít takovou práci, aby dokázal uživit sebe a své nejbližší. Přestože vyvíjí obrovské úsilí, aby udržel rodinu nad vodou, matka (Thandie Newton) jeho pětiletého syna Christophera (Jaden Christopher Syre Smith) už nedokáže vzdorovat psychickému stresu z permanentní finanční krize a po těžkém rozhodování je opustí. Chris, který je nyní svobodným otcem, se i nadále všemi možnými způsoby snaží najít lépe placenou práci. Nakonec dostane možnost přihlásit se na praxi do prestižní firmy, která se zabývá obchodem s akciemi. Přestože se v úvodní fázi musí obejít bez jakékoliv finanční odměny, nabídku přijme a doufá, že na konci stáže na něj čeká regulérní pracovní nabídka a s ní i slibná budoucnost. Vzhledem k nulovým příjmům je však i se svým synem brzy vyhozen z bytu a donucen přespávat v útulcích pro bezdomovce, na autobusových zastávkách, na veřejných záchodcích a dalších místech, kde je ten trochu možné. I přes všechny nástrahy osudu však Chris nijak nepolevuje ve své snaze být milujícím a starostlivým otcem, v čemž mu nejvíce pomáhá láska a důvěra, kterou v něj Christopher vkládá.\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/162/376/162376215_5f77f1.jpg"
}