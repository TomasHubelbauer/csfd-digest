{
  "id": 5434,
  "url": "https://www.csfd.cz/film/5434-rasomon/",
  "name": "Rašómon",
  "screenings": {
    "Praha - Kino Ponrepo": [
      "2023-02-21T20:30:00.000Z"
    ]
  },
  "content": "Príbeh sa odohráva v stredovekom Japonsku. Pod strechou polorozpadnutej brány Démonov (Rašó-mon) sa stretávajú traja muži: mních, drevorubač a pocestný. Prvý dvaja sa vracajú zo súdu nad banditom Tadžomarom. Postupne sa dozvedáme, že v lese bola zneuctená žena a zavraždený jej manžel. Tento ohavný zločin je opisovaný zo štyroch rôznych uhlov pohľadu štyrmi rôznymi ľuďmi, aby sme napokon zistili, že každý z nich klame a rozprávanie si prikrášľuje tak, aby sám vyzeral v lepšom svetle. Preto drevorubačova výpoveď - ako nezainteresovaného pozorovateľa - vyznieva najvierohodnejšie. Nie je to však pravda. Odniesol si z miesta činu drahú, perlami vykladanú dýku a pred súdom nevypovedal, lebo sa nechcel dať do toho zatiahnuť. Mních je z celého diania natoľko znechutený, že začína strácať vieru v ľudí.Rašómon je prvý film, ktorý získal medzinárodnú cenu. Je považovaný za prelomový film v dejinách japonskej kinematografie. V Hollywoode natočili v roku 1964 jeho remake s názvom \"Outrage\" s Paulom Newmannom v úlohe mexického banditu menom Juan Carrasco. Zaujímavosťami z natáčania je, že jeho väčšina sa realizovala v oblastiach lesa zaplavených pijavicami. Aby sa pred nimi ochránil, bol celý štáb prinútený pokryť si telo soľou predtým, ako každý deň začal pracovať. Mnoho stromov muselo byť sťatých, aby prepúšťali dostatok svetla pre kamery. Do dažďa, ktorý bičoval bránu Rašó musel byť pridávaný čierny atrament, aby bol dážď viditeľný proti zamračenej oblohe.\n\n\t\t\n\t\t\t\t(Turiec)",
  "posterUrl": "https://image.pmgstatic.com/cache/resized/w140/files/images/film/posters/158/441/158441069_e2da79.jpg"
}