{
  "id": 134238,
  "url": "https://www.csfd.cz/film/134238-po-krk-v-extazi/",
  "name": "Po krk v extázi",
  "screenings": {
    "Praha - Kino Aero": [
      "2024-02-01T18:00:00.000Z"
    ]
  },
  "content": "Elegantní, vkusně oblečený a zdvořilý hrdina beze jména (DANIEL CRAIG) je dokonalý profesionál. Při svých obchodech s kokainem a extází vydělal nejvíce na tom, že se snažil chovat nenápadně a mít po celou dobu čisté ruce. Nyní se rozhodl s obchody skoncovat, opustit svět zločinu, drog a násilí a zařídit si s pomocí peněz, které se mu podařilo nashromáždit, klidný a spokojený život. Ještě předtím jej však čekají dvě drobné služby pro jeho bosse Jimmyho Pricea (KENNETH CRANHAM): musí najít ztracenou, drogově závislou dceru mocného zločince Eddieho Templea (MICHAEL GAMBON) a dojednat prodej obří zásilky extáze s nekontrolovatelným nýmandem (JAMIE FOREMAN), který si hraje na mnohem většího gangstera, než jakým ve skutečnosti je. Nic se ale nedaří podle plánu a to, co původně vypadalo jako rutinní transakce, je ve skutečnosti dokonalý chaos. Na povrch vyplouvají skrytá spojenectví a situace se postupně mění v boj o moc, který sahá z londýnských drogových doupat až do nejvyšších kruhů britské společnosti. Náš hrdina si brzy uvědomí, že je součástí mnohem většího soukolí, než si kdy představoval - a že vyskočit z rozjetého vlaku není zdaleka tak jednoduché, jako do něj nastoupit.\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/000/037/37218_85002d.jpg"
}