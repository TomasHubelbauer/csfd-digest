{
  "id": 13018,
  "url": "https://www.csfd.cz/film/13018-demolition-man/",
  "name": "Demolition Man",
  "screenings": {
    "Praha - Kino Balt": [
      "2024-10-14T18:30:00.000Z"
    ]
  },
  "content": "Píše se rok 1996. Život v Los Angeles připomíná peklo. Chaos, bezpráví a zločin zvítězily nad slušností a pořádkem. Jedním z nejtvrdších a nejúspěšnějších policistů je seržant John Spartan, který během tří let služby dopadl tisíc zločinců. Pro své demoliční metody dostal přiléhavou přezdívku Demolition Man. Ve chvíli kdy, se rozhodne zneškodnit cynického vraha Simona Phoenixe, však exploduje budova i se třemi desítkami rukojmích. Protože nikdo netuší, že rukojmí už byli v době výbuchu mrtví, je John Spartan odsouzen k sedmdesáti letům zmrazení v kryovězení, stejně jako Phoenix. Rok 2032. Život v megapoli San Angeles připomíná ráj. Slušnost a pořádek zvítězily nad zločinem a chaosem. Už více než patnáct let nedošlo k vraždě a střelnou zbraň lze vidět jen v muzeu. Změnila se i společnost. Sex je výlučně bezkontaktní, za sprostá slova se platí pokuty, lidé se vyhýbají fyzickému kontaktu a jsou neustále zdvořilí. Nesolí, nepepří, nejedí maso a vůbec žijí velmi zdravě. A do takového světa je rozmražen psychopat Simon Phoenix. Změkčilí policisté, kteří dávno odvykli střetu se zločinem, si s ním nedokáží poradit, a tak je třeba najít někoho, kdo by to dokázal. Takový je jen jeden - John Spartan. Jenže i ten je u ledu. Z nařízení policejního ředitelství je tedy povolán k životu...\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/164/948/164948278_55f5f4.jpg"
}