{
  "id": 1404802,
  "url": "https://www.csfd.cz/film/1404802-nikde/",
  "name": "Nikde",
  "screenings": {
    "Praha - Kino Lucerna": [
      "2023-12-05T18:30:00.000Z"
    ]
  },
  "content": "Je rok 1918, Zelinda, venkovská dívka, jejíž matka je v nebi a otec ve válce, se musí vzdát svého dětství a vzít na svá bedra dům, bratry, stáj i zvířata. Jednoho dne má však Zelinda znovu matku i otce. Na vesnickém jarmarku se děvče přimkne k otci a doširoka otevře oči, aby udělalo místo všem vjemům, které se před ní prostírají. Ať už skutečné, nebo vymyšlené, Zelinda tyto vjemy vstřebala a vytvořila si vlastní představu o tom, jak se svět točí. Otáčí se tak rychle, že se její příběh náhle stává příběhem někoho jiného. Je rok 1943 a venkovská dívka Assunta balancuje s hlavou v oblacích a nohama ve válce (další!). Ale jakmile se naskytne příležitost, Assunta si ušije pestrobarevné šaty, udělá hop, skok, a válka byla jenom legrace, nebo ne, ale každopádně teď už je pryč. Válka (možná!) už tu není a s ní mizí celý svět. Je to větší skok, než se zdálo. Je rok 1978 a venkovský chlapec Ikarus se jen tak točí v kruhu. Před mnoha lety si jej vysnili a on teď musí udělat a udělá vše pro to, aby naplnil to, co nebylo možné pro jeho matku a babičku. A pro ty, kteří přišli před nimi. A ještě předtím. A předtím.\n\n\t\t\n\t\t\t\t(MittelCinemaFest)",
  "posterUrl": "https://image.pmgstatic.com/cache/resized/w140/files/images/film/posters/168/075/168075667_zp64uv.jpg"
}