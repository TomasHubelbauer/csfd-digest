{
  "id": 8642,
  "url": "https://www.csfd.cz/film/8642-indiana-jones-a-chram-zkazy/",
  "name": "Indiana Jones a Chrám zkázy",
  "screenings": {
    "Praha - Kino Aero": [
      "2024-06-08T18:00:00.000Z"
    ]
  },
  "content": "Indiana Jones se svým dětským společníkem Quanem prchají před čínským zločineckým gangem v doprovodu americké zpěvačky ze Šanghaje. K útěku použijí omylem letadlo, které patří právě šéfovi gangu, což se Indianovi a jeho společníkům nevyplatí. Piloti ze stroje vyskočí na padácích, když předtím vypustili z letadla všechno palivo. Hrozí katastrofa v podobě nárazu stroje do okolních hor. Indiana si však poradí. Společně se svými průvodci vyskočí z letadla v gumovém nafukovacím člunu, který je nejenom úspěšně dopraví na zem, ale díky tomu, že dopadne do řeky, je dopraví i do Indie. Indiana by nejraději pokračoval do Dillí a pak domů do Ameriky. Místní vesničané ho však požádají o pomoc v podobě záchrany vesnice. Vyznavači zla z nedalekého paláce ukradli totiž vesnici její kouzelný kámen, který vesničanům poskytoval ochranu a úrodu. Indiana se se svými průvodci do chrámu vypraví a zde brzy zjistí, že se ocitl přímo v hlavním sídle sekty Thuggů. Ti zde nejenom uctívají bohyni smrti Kálí, ale také zde v jakémsi tajném dole hledají poslední kouzelný kámen, který má dát jejich bohyni moc ovládnout celý svět. Indiana se zprvu snaží najít jak kámen nešťastné vesnice, tak zachránit dětské otroky, které Thuggové nutí v dolech rozbíjet kameny a hledat poslední kouzelný kámen. Velmi brzy jsou však Indiana i jeho průvodci Thuggy zajati a ti se z nich snaží udělat oběti své krvelačné bohyni...\n\n\t\t\n\t\t\t\t\t(TV Prima)",
  "posterUrl": "https://image.pmgstatic.com/cache/resized/w140/files/images/film/posters/167/669/167669324_q1xwcn.png"
}