{
  "id": 390242,
  "url": "https://www.csfd.cz/film/390242-jak-to-rict-detem/",
  "name": "Jak to říct dětem",
  "screenings": {
    "Praha - Kino Atlas": [
      "2024-11-17T14:15:00.000Z",
      "2024-11-17T15:45:00.000Z"
    ]
  },
  "content": "Jak říct dětem, co se stalo 17. listopadu 1989? Pro děti je to abstraktní událost splývající s dávnými válkami a revolucemi, pro nás součást osobní a někdy i rodinné historie. Jak jim zprostředkovat svůj vlastní prožitek a nenudit?Důvodem pro natočení tohoto filmu je zjištění, že je velmi těžké předat vzpomínky na zlomové životní zážitky. Obzvlášť těžké je to říkat vlastním dětem. Co se vlastně stalo 17. listopadu 1989? A co že jsme tam vlastně dělali? Generace účastníků demonstrace na Národní třídě má dnes rodiny a školou povinné děti. Tito rodiče zjišťují, že nová generace o našich nejnovějších dějinách neví téměř nic. Jak dětem, a to nejen vlastním, zprostředkovat svůj vlastní prožitek takto důležité události a nenudit? A tak se Miroslav Trejtnar a Taťána Marková domluvili se svými přáteli, vzali děti a po letech se znovu setkali. Přímo na Národní třídě postavili v den výročí maketu okolí Národní třídy a s pomocí malých postaviček a hraček ze stavebnice vyprávěli dětem a kolemjdoucím svoje zážitky. Prošli si ještě jednou trasu průvodu tak, jak ji tehdy šli coby studenti 17. 11. 1989, a vylovili dávno zapomenuté vzpomínky. Vše zaznamenala kamera, ve studiu pak vznikly animované pasáže vyprávění.\n\n\t\t\n\t\t\t\t\t(HBO Europe)",
  "posterUrl": "data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"
}