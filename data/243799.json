{
  "id": 243799,
  "url": "https://www.csfd.cz/film/243799-dve-jubilea-jana-zrzaveho/",
  "name": "Dvě jubilea Jana Zrzavého",
  "screenings": {
    "Praha - Kino Ponrepo": [
      "2024-06-19T19:30:00.000Z"
    ]
  },
  "content": "Jan Zrzavý (*5. 11. 1890 – †12. 10. 1977), malíř nezaměnitelného stylu, jehož snově lyrické obrazy byly vždy nadčasové a ani po dekádách od svého vzniku neztrácejí na přitažlivosti. Helena Třeštíková, začínající dokumentaristka, dostala mimořádnou příležitost „starého pána“ rok před smrtí natočit. Musela to být těžká práce, protože o Janu Zrzavém se vědělo, že skoro nikdy nemluví a už vůbec ne na kameru. Naštěstí byla u natáčení sdílná i paní Dolenská, na den a rok stejně stará, kterou s malířem pojilo důvěrné sedmdesátileté přátelství. Často za ním chodila do ateliéru, aby ji maloval. A pak samozřejmě autorka nechala mluvit za sebe samotné obrazy, které mají samy o sobě pozoruhodnou výpovědní hodnotu skrytou pod povrchem tahů štětcem.\n\n\t\t\n\t\t\t\t\t(Česká televize)",
  "posterUrl": "data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"
}