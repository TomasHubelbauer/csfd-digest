{
  "id": 1413671,
  "url": "https://www.csfd.cz/film/1413671-stripky-z-milostneho-zivota/",
  "name": "Střípky z milostného života",
  "screenings": {
    "Praha - Kino 35": [
      "2024-11-10T20:00:00.000Z"
    ]
  },
  "content": "Kdybyste chtěli vyprávět svůj milostný život, jaký způsob byste zvolili? Chloé Barreau je sice režisérkou filmu o svém životě, ale nechala ho přetlumočit ústy svých bývalých milenek a milenců. Navíc v rozhovorech, které nevedla ona. Neobvyklá forma vyprávění skládá obrázek nejen mnoha vášnivých vztahů, zlomených srdcí, nenaplněných tužeb a šťastných dnů, ale tvoří také univerzální román o lásce. Procítěné, vtipné a občas skoro neuvěřitelné střípky z minulosti doplňují bohaté Chloeiny archivy, které historii přivádí k životu. Osm žen a čtyři muži doprovází Chloé od jejích studentských let ve Francii, přes odchod do Říma nebo Barcelony a zase zpátky. Někdy je oddaná, jindy těkavá, ale vždy milující. Formálně jedinečný a neobvykle otevřený dokument procestoval významné festivaly po celém světě — Benátky, Hot Docs nebo Frameline.\n\n\t\t\n\t\t\t\t(Mezipatra)",
  "posterUrl": "https://image.pmgstatic.com/cache/resized/w140/files/images/film/posters/168/045/168045591_tmug60.png"
}