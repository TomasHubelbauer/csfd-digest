{
  "id": 33318,
  "url": "https://www.csfd.cz/film/33318-jak-dostat-tatinka-do-polepsovny/",
  "name": "Jak dostat tatínka do polepšovny",
  "screenings": {
    "Praha - Kasárna Karlín": [
      "2024-06-26T21:00:00.000Z"
    ]
  },
  "content": "„Dělá si ten kluk ze mě blázny? Samozřejmě, že si dělá blázny! On je totiž celej po tobě!… Netlumoč, já si poslechnu originál… Čeká na tebe takovej pokojíček, až tě bude přecházet zrak!… Jenom si na skálu sáhneme a hned zase pojedeme…“. Ještě nevíte, o čem je řeč? Tak tomu nevěříme. Ano – je tu volné pokračování nestárnoucí a mezinárodními festivalovými vavříny ověnčené komedie režisérky M. Poledňákové s podnikavým Vaškem (T. Holý), jeho milovanou maminkou (J. Preissová), nově nalezeným tatínkem Lubošem (F. Němec) a dědou (J. Karlík), o kterém na začátku příběhu ještě malý rošťák nemá ani ponětí. A přitom spolu nakonec prožijí nejedno prázdninové dobrodružství. Když se Luboš dozvěděl, že je Vašek jeho syn, rozhodl se, že mu vynahradí všechen ztracený čas. Hned první letní prázdniny chtějí strávit společně. Představy maminky a tatínka o tom, jak by měly probíhat, se ale od počátku poněkud rozcházejí… Anna balí kufry a těší se na klidnou dovolenou, během které si chce hlavně odpočinout. Nakonec ale musí hned první den šlapat na kole a spát pod stanem. Když dorazí k cíli cesty – k Lubošově rodné chalupě – nemá k pláči daleko. Vašek je však ze svého nového dědy přímo u vytržení. A opravdové prázdninové dobrodružství může začít….\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/167/291/167291925_8415a5.jpg"
}