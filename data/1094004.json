{
  "id": 1094004,
  "url": "https://www.csfd.cz/film/1094004-nekdo-klepe-na-dvere/",
  "name": "Někdo klepe na dveře",
  "screenings": {
    "Praha - Kino Lucerna": [
      "2023-02-04T20:30:00.000Z"
    ],
    "Praha - Premiere Cinemas Praha Hostivař": [
      "2023-02-01T20:00:00.000Z"
    ]
  },
  "content": "Rodinná dovolená v chaloupce utopené v lesích, daleko od veškeré civilizace, probíhala skvěle. Než se na jejich prahu objevili ti čtyři. Vypadají jako členové šílené náboženské sekty a snaží se nebohým dovolenkářům vysvětlit, že svět, jak ho znají, skončí, pokud ho právě oni nezachrání. Nechtějí po nich vlastně nic složitého. Stačí, aby se mezi nimi našel dobrovolník, který pro spásu planety ochotně udělá to, co by nikdo dobrovolně neudělal. Zní to šíleně, že jo? A když k tomu přičtete, že čtveřice zvěstovatelů se skutečně chová jako naprostí magoři, kromě argumentů sahají tu a tam i k násilí a barvitě líčí nejrůznější apokalyptické vize, je jasné, že ten, kdo jim uvěří, by musel být stejný blázen jako oni. Jenže zatímco zpočátku v členech terorizované rodiny ani náznakem nehlodá semínko pochybnosti, události postupně nabírají takový spád, že je otázka „A co když je to pravda?“ čím dál relevantnější. Najdou sílu učinit neuskutečnitelné? Pokusí se osud oblafnout? Nebo se z nich už taky stávají šílenci jako ti samozvaní jezdci Apokalypsy? Jsou to otázky, ze kterých mrazí. A připravte se na to, že z odpovědí bude mrazit ještě víc.\n\n\t\t\n\t\t\t\t\t(CinemArt)",
  "posterUrl": "https://image.pmgstatic.com/cache/resized/w140/files/images/film/posters/167/106/167106251_fecdff.jpg"
}