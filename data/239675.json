{
  "id": 239675,
  "url": "https://www.csfd.cz/film/239675-zatazeno-obcas-trakare/",
  "name": "Zataženo, občas trakaře",
  "screenings": {
    "Praha - Bio Oko": [
      "2024-11-10T10:00:00.000Z"
    ]
  },
  "content": "Snaživý vynálezce Flint Lockwood je podivínský génius, zodpovědný za jedna z nejbizarnějších zařízení, která kdy vznikla. Ale i přesto, že všechny jeho vynálezy, od bot ve spreji až po překladač opičích myšlenek, byly naprostými katastrofami a přivodily malému městu, v němž žije, jen spoustu problémů, je Flint odhodlaný vytvořit něco, co lidi potěší. Když jeho nejnovější vynález, stroj na proměnu vody v jídlo, nešťastnou náhodou zničí náměstí a vystřelí do nebe, domnívá se, že je s jeho vynálezeckou kariérou konec. Dokud se nestane něco neuvěřitelného – z nebe začnou padat cheeseburgery. Jeho stroj funguje! Jídlová přeháňka je okamžitě obrovsky populární a Flint naváže přátelství se Sam Sparks, televizní rosničkou, která do města přijíždí, aby udělala reportáž o tom, co sama označuje za „nejvýznamnější meteorologický fenomén v dějinách.“ Ale když se lidé začnou nenasytně dožadovat víc a víc jídla, začne se stroj chovat nepředvídatelně a vypouštět na město špagetová tornáda a obří karbanátky. Pokud nemá město skončit pod lavinou želé a zavalené melouny, je na Flintovi se Sam, aby společnými silami stroj zastavili a dali všechno do pořádku.\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/000/003/3453_a30b8e.jpg"
}