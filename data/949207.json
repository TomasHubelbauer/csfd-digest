{
  "id": 949207,
  "url": "https://www.csfd.cz/film/949207-awake-probuzeny/",
  "name": "Awake: Probuzený",
  "screenings": {
    "Praha - Kino Lucerna": [
      "2024-02-28T18:00:00.000Z"
    ]
  },
  "content": "Před světem uzavřený chlapec Eiiči nemá příliš kamarádů. Ve snaze začlenit se do kolektivu začne navštěvovat školní kroužek šógi. Tyto „japonské šachy“ však nejsou jen zábavou. Učí děti strategii, respektu k soupeři, ale i uznání vlastní prohry. Mezi studenty Eiiči po čase objevuje i svého úhlavního rivala, rovněž studenta, Riku. Po mnoha výhrách Riku aspiruje na dráhu nejsilnějšího hráče ve své kategorii a Eiiči, neschopný ho po mnoho let porazit, hru šógi vzdává a začíná žít jako obyčejný student. Vášeň pro hru se mu vrátí v okamžiku, kdy se naskytne možnost vytvořit počítačový program, který by jednou mohl porazit i profesionálního hráče. A tím by neměl být nikdo jiný než Riku. Film Awake: Probuzený ukazuje napínavý duel dvou odlišných charakterů. Souboj geniálního hráče šógi s mužem, který se sice nestal profesionálem, ale objevil nový smysl svého života v programování. V těchto světech pak prohra neznamená konec, ale motivuje k lepším výkonům. Pokud opravdu věříte tomu, co milujete, jednoho dne najdete tu správnou cestu, jak svého cíle dosáhnout. Snímek tak nutně směřuje k naprosto unikátnímu duelu ve hře šógi, který sledují všichni hráči v Japonsku. Od amatérů až po nejlepší profesionály. Co se stane v okamžiku, kdy bude jeden z nich poražen? Co by to znamenalo pro profesionální hráče šógi a co pro vývoj počítačových programů?\n\n\t\t\n\t\t\t\t(Eiga-sai)",
  "posterUrl": "https://image.pmgstatic.com/cache/resized/w140/files/images/film/posters/165/073/165073605_d626ab.jpg"
}