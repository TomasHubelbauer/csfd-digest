{
  "id": 1723,
  "url": "https://www.csfd.cz/film/1723-kobra/",
  "name": "Kobra",
  "screenings": {
    "Praha - Kino Balt": [
      "2023-10-30T18:30:00.000Z"
    ]
  },
  "content": "Celým jménem se jmenuje Marion Cobretti, ale nemá rád své dívčí křestní jméno, a tak si nechá přáteli i nepřáteli říkat Cobra, což zní přece jen ostřeji a víc chlapsky. Hned v úvodní scéně také předvede, co to v jeho případě znamená být chlap a jakým způsobem léčí chorobu zvanou zločin, když chladnokrevně, téměř rutinně, odpráskne pobudu terorizujícího předměstskou samoobsluhu. Je stejně krutý jako zločin, proti kterému bojuje, což je mu sice nadřízenými vytýkáno, leč není mu v tom bráněno. A právě Cobra dostane za úkol chránit důležitou svědkyni, modelku Ingrid, která jen zázrakem unikla smrti při řádění bandy vedené vrahem přezdívaným \"Noční řezník\". Sotva převezme úkol, už má plné ruce práce, aby Ingrid zachránil před dalšími útoky gangu zabijáků. A když nepomůže ani to, že ji ukryje na zcela neznámém místě, je jisté, že zrádce je někde velmi blízko a nejspíše také vlastní služební odznak. Zatímco se k jeho skrýši blíží desítky motocyklů se svými smrtonosnými jezdci, Cobra nabíjí zbraně, připravuje granáty a chystá se k nejtěžší bitvě svého života.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/000/001/1900_0fa9f1.jpg"
}