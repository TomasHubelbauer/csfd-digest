{
  "id": 13007,
  "url": "https://www.csfd.cz/film/13007-snezni-psi/",
  "name": "Sněžní psi",
  "screenings": {
    "Praha - Kino Balt": [
      "2023-05-11T18:30:00.000Z"
    ]
  },
  "content": "Ted Brooks má v Miami úspěšnou praxi, velký dům, silný sportovní automobil a je neustále obklopen krásnými ženami. Jednoho dne se Tedův život obrátí naruby, když dostane předvolání, aby odletěl na Aljašku do městečka Tolketna a vyzvedl si tu věci po jakési Lucy Watkinsové, která ho ve své závěti uvádí jako svého syna a dědice. Až teď se dozví, že byl adoptovaný. Po příjezdu na Aljašku se seznámí s podivínským pilotem Georgem, šamanem Petrem, sympatickou Barb a drsným Jackem Johnsonem, kterému ovšem nikdo neřekne jinak než Hromový Jack. Ten, jak se zdá, ví o jeho matce mnohem víc, než je ochoten připustit. A pak přijde další šok, když Ted zjistí, že tím úžasným dědictvím, které zbylo po matce, nejsou peníze, ale stará chata a smečka polárních psů. Ta má velké šance zvítězit v blížícím se 112. ročníku extrémně náročného pětidenního závodu. Není tedy divu, že má Jack na psy spadeno a snaží se Teda přesvědčit, že Tolketna pro něj není vhodným místem k pobytu, proto by se měl psů co nejrychleji zbavit a zmizet. To je ovšem hozená rukavice, kterou Ted nemůže nechat ležet.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/160/234/160234520_bad766.jpg"
}