{
  "id": 80756,
  "url": "https://www.csfd.cz/film/80756-99-river-street/",
  "name": "99 River Street",
  "screenings": {
    "Praha - Kino Lucerna": [
      "2024-11-15T19:00:00.000Z"
    ]
  },
  "content": "V 99 River Street se bývalý boxer, dnes řadový taxikář Ernie Driscoll, stává podezřelým z vraždy vlastní manželky, která měla poměr s úlisným zlodějem šperků Rawlinsem. Ve snaze odhalit pravého vraha Erniemu asistuje aspirující herečka Linda, které se dostane nejedné příležitosti využít svého hereckého talentu. 99 River Street je film o nenaplněných snech. Ernie vždy toužil stát se boxerským šampionem, ale titulu nikdy nedosáhl. Až v závěrečné konfrontaci s Rawlinsem v newyorských docích, kdy se ze zvukové stopy ozývá ruch boxerského ringu, dostává šanci na reparát. Ačkoliv se film natáčel v Los Angeles, děj se odehrává v New Yorku, městě, kde nebezpečí číhá na každém rohu a nic není tím, čím se zprvu zdá. Tvůrcům se daří tuto nejistotu přenést na diváka prostřednictvím řady narativních klamů a promyšleného dávkování informací.\n\n\t\t\n\t\t\t\t(Noir Film Festival)",
  "posterUrl": "https://image.pmgstatic.com/cache/resized/w140/files/images/film/posters/165/845/165845752_d5647f.jpg"
}