{
  "id": 1311318,
  "url": "https://www.csfd.cz/film/1311318-sanka-horsti-tulaci/",
  "name": "Sanka: Horští tuláci",
  "screenings": {
    "Praha - Kino Lucerna": [
      "2023-02-23T18:00:00.000Z"
    ]
  },
  "content": "Příběh situovaný do roku 1965 nám představuje studenta Noria. Ten se na prázdniny vrací do rodného města, aby se připravil na zkoušky na střední školu. Jeho otec má velký vliv při rozhodování o rozvoji města i krajiny. Veškeré ambice promítá právě do svého syna, pro kterého chce být jediným vzorem. Norio se náhodou setká s dívkou Hanou, která jim ukradla sladké brambory. Její drzost a divokost je tak odlišná od světa, v němž je nucen jako spořádaný student žít. Setkává se i s jejím otcem a babičkou. Tito lidé jsou kočovníci putující za prací. V létě jsou v horách, na zimu se stěhují do nížin, kde nabízejí své dovednosti nebo práci. Noria láká únik do přírody, život bez pravidel. Nevidí však bídu a pohrdání, kterému jsou vystaveni, ale ani fakt, že tento lid pomalu mizí. Režisér Sasatani proti sobě staví živelnou a svobodnou přírodu, která musí ustoupit průmyslovému rozvoji a ekonomickému růstu celého poválečného Japonska. Lid sanka se pak v 70. letech 20. století ze společnosti zcela vytratil.\n\n\t\t\n\t\t\t\t(Eiga-sai)",
  "posterUrl": "https://image.pmgstatic.com/cache/resized/w140/files/images/film/posters/167/155/167155742_d3dbeb.jpg"
}