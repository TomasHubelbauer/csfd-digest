{
  "id": 9196,
  "url": "https://www.csfd.cz/film/9196-zatimco-jsi-spal/",
  "name": "Zatímco jsi spal",
  "screenings": {
    "Praha - Kino MAT": [
      "2023-12-21T18:30:00.000Z"
    ]
  },
  "content": "Půvabná, sympatická, a přece osamělá prodavačka lístků chicagské nadzemky Lucy Moderatzová platonicky miluje neznámého muže, který si u ní každé ráno kupuje lístek. Sní o tom, že si jí jednoho dne všimne. Jenže místo toho si ona náhodou všimne, jak se dostane do střetu se dvěma chuligány a je sražen do kolejiště. Protože se právě blíží vlak, Lucy neváhá, vrhne se k bezvědomému a stáhne ho z kolejí, čímž mu zachrání život. Teprve v nemocnici se dozví, že jde o právníka Petera Callaghana. Dřív než stačí odejít, nahrne se do pokoje jeho svérázná rodina a všichni ji považují za Peterovu snoubenku. Zaskočená dívka, okouzlená srdečným přijetím, nedokáže v první chvíli říct pravdu, a než se k tomu později odhodlá, zjistí ji rodinný přítel a Petrův kmotr Saul. Lucy mu sice vysvětlí původ omylu, on ji však přesvědčí, aby rodině nic neříkala. Její existence jim prý pomáhá snášet Petrův stav. Jediný, kdo tuší, že něco není v pořádku, je Peterův bratr Jack, kterému se Lucy velmi líbí. Také jí je Jack sympatický, a tak není divu, že se do něj zamiluje. Když se zdá, že zamotanější už to být nemůže, Peter se probere z kómatu.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/161/333/161333127_330950.jpg"
}