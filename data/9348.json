{
  "id": 9348,
  "url": "https://www.csfd.cz/film/9348-praha-secesni/",
  "name": "Praha secesní",
  "screenings": {
    "Praha - Kino Ponrepo": [
      "2024-03-08T18:00:00.000Z"
    ]
  },
  "content": "Filmová procházka po stopách jedné pražské epochy, které v podobě obrazové básně zachytil režisér František Vláčil, jenž natočil tento dokumentární snímek v produkci Krátkého filmu poté, co mu bylo na počátku normalizace znemožněno působení na Barrandově. Jeho tvorba z období, než se mohl vrátit k celovečerním hraným snímkům, nicméně za jeho předchozími díly nezaostává. Praha Secesní by v rukou jiného režiséra mohla být jen malebnou pohlednicí pražských památek. František Vláčil vytvořil poetické dílo s působivými obrazovými kompozicemi, v nichž se období pražské secese připomíná v nejrůznějších formách. Pocta tomuto stylu, jenž v Praze našel bohaté uplatnění a bohatě přetvářel její tvář na přelomu století, nechává prolínat monumentální architekturu s detaily výzdoby, příklady užitého a malířského umění i momentkami dobového životního stylu. Všechny reminiscence na věk secese tvoří dokonalou symbiózu, stejně jako Vláčilovo mistrovské spojení obrazu, hudby a veršů v podání herce Rudolfa Hrušínského.\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/158/729/158729240_4b9ede.jpg"
}