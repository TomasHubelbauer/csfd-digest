{
  "id": 601713,
  "url": "https://www.csfd.cz/film/601713-hitler-versus-picasso/",
  "name": "Hitler versus Picasso",
  "screenings": {
    "Praha - Dlabačov": [
      "2024-02-06T16:00:00.000Z"
    ]
  },
  "content": "Chagall, Monet, Picasso, Matisse, Kokoschka. Nacisté je ve své době veřejně označili za „neschopné šarlatány“ a jejich díla zakázali. Co stálo za nacistickou obsesí výtvarným uměním a jaké poklady skrývaly tajné sbírky Hitlera a Göringa? A co se našlo teprve před pár lety za zdmi mnichovského bytu Cornelia Gurlitta, syna vůdcova sběratele? Oscarový herec Toni Servillo provází na fascinující cestě mezi pěti současnými výstavami velkých a nacisty zapovězených umělců v New Yorku, Paříži, Nizozemsku a Německu. Film plný unikátních archivů a pohnutých svědectví skládá příběh systematické destrukce a rabování – od osudu rodiny galeristů Bernheimerových, která skončila v koncentračním táboře, až po neuvěřitelnou kauzu Cornelia Gurlitta, syna nacistického kolaboranta a sběratele umění. Na 1500 děl, mezi nimiž nechyběly dosud neznámé obrazy Picassa nebo Moneta, bylo odhaleno teprve v roce 2010 a jejich cena byla vyčíslena na více než milion eur. Díla „zvrhlého umění“, která už neměla spatřit světlo světa, se konečně vrací do galerií.\n\n\t\t\n\t\t\t\t\t(Aerofilms)",
  "posterUrl": "https://image.pmgstatic.com/cache/resized/w140/files/images/film/posters/162/488/162488637_62ab4e.jpg"
}