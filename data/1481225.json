{
  "id": 1481225,
  "url": "https://www.csfd.cz/film/1481225-proti-vetru/",
  "name": "Proti větru",
  "screenings": {
    "Praha - Kino Atlas": [
      "2024-03-26T20:00:00.000Z"
    ],
    "Praha - Komorní kino Evald": [
      "2024-03-27T17:30:00.000Z"
    ]
  },
  "content": "Sofia Bekatoru je řeckou olympijskou reprezentantkou v plachtění. Její život ale nabere zcela jiný kurz poté, co obviní vysoce postaveného sportovního funkcionáře ze znásilnění a zažehne tak první jiskru hnutí #MeToo v Řecku. Být vrcholovým*ou sportovcem*kyní znamená odmala cestovat bez rodičů, jen se svým trenérem a týmem. Této křehké situace zneužil trenér Amalíji, další řecké sportovkyně, jež se po Sofiině otevřené zpovědi odváží promluvit. Člověk, kterému důvěřovala, ji poprvé znásilnil v jejích jedenácti letech. Dokument sleduje soudní proces, při němž je Amalíja soustavně ponižována a její obvinění bagatelizována ve snaze zdiskreditovat její výpověď i úspěšnou sportovní kariéru. Ačkoli soud nakonec rozhodne v Amalíji prospěch, ona i Sofia si uvědomují, že boj za modernizaci řeckého právního systému, kterému chybí ucelený rámec pro monitorování zneužívání mladistvých, tím teprve začíná.\n\n\t\t\n\t\t\t\t(Jeden svět)",
  "posterUrl": "https://image.pmgstatic.com/cache/resized/w140/files/images/film/posters/168/729/168729387_bgfar5.jpg"
}