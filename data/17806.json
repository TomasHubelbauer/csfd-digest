{
  "id": 17806,
  "url": "https://www.csfd.cz/film/17806-notting-hill/",
  "name": "Notting Hill",
  "screenings": {
    "Praha - Přítomnost Boutique Cinema": [
      "2023-10-13T20:00:00.000Z"
    ]
  },
  "content": "Slavná hollywoodská herečka Anna Scottová se při pobytu v Londýně náhodou setká s Williamem Thackerem, majitelem malého knihkupectví v rázovité čtvrti Notting Hill. Mladý muž ji zaujme svou nevšední vlídností a upřímností. Klíčící vztah však musí projít nejednou zatěžkávací zkouškou... Tvůrci dnes již klasické romantické komedie Notting Hill v čele s režisérem Rogerem Michellem navazovali na úspěch, který pár let předtím nečekaně sklidil snímek Čtyři svatby a jeden pohřeb (1993) Mika Newella. Jednoduchý příběh se odehrává na půdorysu moderní pohádky pro dospělé a těží ze setkání dvou lidí ze zcela odlišných prostředí. Julia Robertsová i Hugh Grant byli za své výkony oba nominování na prestižní Zlatý glóbus.\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/159/440/159440186_7787fe.jpg"
}