{
  "id": 6858,
  "url": "https://www.csfd.cz/film/6858-posledni-stace/",
  "name": "Poslední štace",
  "screenings": {
    "Praha - Edison Filmhub": [
      "2024-10-30T20:00:00.000Z"
    ]
  },
  "content": "Zkušený vrátný hotelu Atlantic vděčí za své sebevědomí a uznání své skvělé uniformě: za otáčivými dveřmi hotelu je hrdým sluhou, doma na dvorku obdivovaným mužem. Když ředitel stárnoucího portýra degraduje na toaletáře, zhroutí se mu svět. Aby udržel klamný vnější dojem, uniformu ukradne. Svůj společenský úpadek však nedokáže před rodinou a sousedy dlouho tajit. Díky vizionářskému použití „nespoutané kamery“ a brilantním hereckým výkonům se tento milník německé němé kinematografie obejde téměř zcela bez mezititulků. Hlavní herecký představitel Emil Jannings se tímto sociálním dramatem emancipoval od předchozích, de facto výhradních kostýmních rolí a stejně jako režisér F. W. Murnau a kameraman Karl Freund dosáhl mezinárodního uznání.\n\n\t\t\n\t\t\t\t\t(Film Europe)",
  "posterUrl": "https://image.pmgstatic.com/cache/resized/w140/files/images/film/posters/160/736/160736088_a464f9.jpg"
}