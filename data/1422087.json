{
  "id": 1422087,
  "url": "https://www.csfd.cz/film/1422087-nezni-metalaci/",
  "name": "Něžní metaláci",
  "screenings": {
    "Praha - Bio Oko": [
      "2024-10-17T10:00:00.000Z",
      "2024-10-17T21:30:00.000Z"
    ]
  },
  "content": "Juanjo je poněkud stydlivý chlapec, který má svéráznou, ale milující rodinu a také astma. Z úzkostlivě pečujícího prostředí, které se pro něj může paradoxně stávat dusivým, se dokáže vymanit především díky své lásce k hudbě – k divokému heavy metalu. Nový školní rok pro Juanja ale znamená zásadní životní změny – protože propadl, dostal se do ročníku s rázným Miquelem, který pochází ze zcela odlišného prostředí. Jeho čtvrť nemá zrovna nejlepší pověst, žije s matkou-samoživitelkou a dvěma sourozenci, které má často na krku, otec je opustil. I on má nicméně slabost pro hudbu, a tak se mezi oběma rodí silné přátelství (a to i přesto, že Miquelův hudební vkus má do toho Juanjova zpočátku opravdu daleko). Společně s nimi se noříme do nečekaně jemného příběhu o křehkém období dospívání v Barceloně roku 1991, kdy Juanjo a Miquel teprve objevují své místo v životě, přičemž jim přátelství napříč sociálními vrstvami bude zcela zásadní oporou.\n\n\t\t\n\t\t\t\t(Anifilm)",
  "posterUrl": "https://image.pmgstatic.com/cache/resized/w140/files/images/film/posters/168/361/168361571_cyqr00.jpg"
}