{
  "id": 1095122,
  "url": "https://www.csfd.cz/film/1095122-muz-zbaveny-tize/",
  "name": "Muž zbavený tíže",
  "screenings": {
    "Praha - Dlabačov": [
      "2023-06-30T16:00:00.000Z"
    ]
  },
  "content": "Pod zdánlivě prostými všedními výjevy obrazů Kamila Lhotáka se skrývá znepokojující magnetismus vzpírající se logickému vysvětlení. Dokumentární film Muž zbavený tíže hledá dosud neznámé skutečnosti a snaží se je propojit do nových souvislostí. Režisér Josef Císařovský se s pomocí umělcova syna Kamila Lhotáka Juniora, publicisty Jana Králíka, autora monografií Libora Šteffka, sběratele a nakladatele Jana Dvořáka, tiskaře Martina Boudy a dalších pamětníků snaží hledat inspirační zdroje Lhotákovy imaginace i události, které ovlivnily nejen jeho výtvarnou cestu ale i samotný život. Existovala vůbec „tajemná ohrada snů“ s dírou po suku, jíž nahlížel do dílny, kde se na periferii města opravovala auta a letadla? A pokud ano, kde stála? Kým je onen „muž zbavený tíže“, který si vykračuje vzduchem? Je to on sám? Víme, že jedním silným impulsem pro malého Kamila Lhotáka byla pražská výstava v roce 1891, na které došlo k zřícení horkovzdušného balónu Kysibelka. Lhotáková touha zbavit se zemské tíže se pak prosazovala v celé řadě jeho dalších děl. Stejně jako jeho láska k starým automobilům a nejrůznějším vznášedlům, k magickému Českému středohoří i opuštěným periferiím a tajemstvím skrytými za ohradami. Jeden vypadlý suk tak spojuje celý sled asociací, vzpomínek a snových výjevů. Autoportrét Kamila Lhotáka levitujícího nad Ohradou snů se proměňuje v Muže zbaveného tíže, který se nakonec snáší k zemi jako vzkaz z nebes v podobě novinového útržku.\n\n\t\t\n\t\t\t\t\t(CinemArt)",
  "posterUrl": "https://image.pmgstatic.com/cache/resized/w140/files/images/film/posters/165/733/165733988_835d44.jpg"
}