{
  "id": 11946,
  "url": "https://www.csfd.cz/film/11946-dobry-den-babylonie/",
  "name": "Dobrý den, Babylónie",
  "screenings": {
    "Praha - Kino Ponrepo": [
      "2024-12-09T20:30:00.000Z"
    ]
  },
  "content": "Ó, slavné to byly časy, kdy starý Bonnano a jeho sedm synů vlastníma rukama zachraňovali nejcennější památky země. Nebylo tehdy věhlasnějších restaurátorů v Itálii, práce za nimi vzkvétala, radost podívat. Nové světové pořádky ale s sebou přinesly nedostatek práce a Bonnanova firma zkrachovala. Dva nejmladší a nejnadanější bratři, Nicola a Andrea, odešli hledat práci do Ameriky, když před tím otci slíbili, že vydělají dost, aby se mohli do Evropy vrátit a firmu zpět koupit. V Americe ale pořádná práce nebyla, a tím méně pro dva Italy, co sice mohli dokázat zázraky, ale nemohli o tom nikomu říct, protože neuměli jazyk. Protloukali se všelijak, dokonce pásli prasata. Ani když se dostali na Světovou výstavu do San Franciska a pomáhali se stavbou Italského pavilonu, nebylo vyhráno. Práce to totiž byla jednorázová, a když dům stál, zase neměli co dělat. Osud jim však přihrál do cesty největšího režiséra té doby, D .W. Griffitha.\n\n\t\t\n\t\t\t\t(dopitak)",
  "posterUrl": "https://image.pmgstatic.com/cache/resized/w140/files/images/film/posters/000/010/10866_a2771f.jpg"
}