{
  "id": 295509,
  "url": "https://www.csfd.cz/film/295509-zeme/",
  "name": "Země",
  "screenings": {
    "Praha - Kino Ponrepo": [
      "2024-12-06T18:00:00.000Z"
    ]
  },
  "content": "Dominující estetický směr konce devatenáctého století – naturalismus – měl svého čelného představitele v režisérovi André Antoineovi. Ten dlouho prosazoval nové pojetí divadla ve svém Théâtre libre, založeném v roce 1887. K filmové režii se dostal až na prahu šedesátky – byl o tři roky starší než Georges Méliès, jehož filmová kariéra přitom končí ve stejném roce, v němž Antoineova začíná: 1914. Země je adaptací stejnojmenného románu nejslavnějšího z naturalistů – Émila Zoly. Ten vyšel v roce 1887 a setkal se tehdy s vyloženě nepřátelským (ne)přijetím. Prototypickým hrdinou příběhu je rolník, který zemi, z níž „vyrvává“ úrodu, vůbec jako krajinu „nevidí“. Pro film, který se do kin dostal v roce 1921, získal Antoine přední herce své doby, asistentem režie byl mladý Julien Duvivier a za kamerou stál Léonce-Henri Burel, budoucí kameraman Roberta Bressona.\n\n\t\t\n\t\t\t\t\t(NFA)",
  "posterUrl": "https://image.pmgstatic.com/cache/resized/w140/files/images/film/posters/169/554/169554483_rjulld.jpg"
}