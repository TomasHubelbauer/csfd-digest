{
  "id": 1369513,
  "url": "https://www.csfd.cz/film/1369513-blaziny-lekce/",
  "name": "Blažiny lekce",
  "screenings": {
    "Praha - Kino Světozor": [
      "2023-07-10T20:30:00.000Z"
    ]
  },
  "content": "Sedmdesátiletá Blaga, bývalá učitelka a žena pevných morálních zásad, nedávno ovdověla. Když ji podvodníci během telefonického hovoru připraví o úspory, našetřené na manželův hrob, její morální kompas se v důsledku tísnivých okolností začne postupně vychylovat… Stephan Komandarev ve svých posledních dílech systematicky kritizuje neblahou sociální situaci v postkomunistickém Bulharsku. V sugestivním dramatu s bravurním hereckým výkonem Eli Skorčevy v roli Blagy se tentokrát zaměřil na generaci seniorů. Zranitelnou skupinu, jíž politici tak často v projevech slibují právo na důstojné stáří, jakkoli realita nemůže být od slibů vzdálenější.\n\n\t\t\n\t\t\t\t(MFF Karlovy Vary)",
  "posterUrl": "data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"
}