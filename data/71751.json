{
  "id": 71751,
  "url": "https://www.csfd.cz/film/71751-retez/",
  "name": "Řetěz",
  "screenings": {
    "Praha - Dlabačov": [
      "2023-08-11T21:00:00.000Z"
    ]
  },
  "content": "Hlavní postava příběhu, mladá zdravotní sestra Marta Kavanová, která stojí poněkud stranou obvyklého rozložení rolí mezi \"četníky a zloděje\". Je \"pouze\" lehkomyslnou manželkou, která se nezajímá, odkud její manžel bere peníze na její blahobytný a bezstarostný život. Netuší, že peníze pochází nejen z podvodných kšeftů s obrazy a šperky, ale také z loupežného přepadení menší pražské pošty, během kterého jeden z Kavanových kompliců zastřelil mladou úřednici a zranil policistu. Teprve po manželově nečekané smrti Marta zjistí, že byl zapleten do podezřelých obchodů a vzápětí je ve svém bytě přepadena dvojicí neurvalých manželových kompliců, surově se domáhajících peněz z poštovní loupeže, které měl Kavan na čas někde ukrýt.\nKdyž objeví fotografie mlýna, který muž nedávno koupil, donutí ženu, aby je tam odvezla. Cestou je však zahlédne nesmělý ctitel Marty, mladý fotograf Ivan, který začne trojici sledovat. Pokusí se ženu zachránit, ale je přitom zabit jedním z padouchů, všeho schopným Dolfim. Vyděšená Marta se pokusí o lest a namluví mužům, že peníze jsou uloženy u jednoho přítele v Praze. Milenec Milan, kterého se pokusí zkontaktovat, jí však odmítne pomoci, a tak se situace Marty zdá bezvýchodná. Přestože Bareš již pochopil, že žena o penězích nic neví, agresívní Dolfi se nemíní vzdát a je připraven peníze získat za každou cenu.\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/000/385/385379_dc655d.jpg"
}