{
  "id": 8643,
  "url": "https://www.csfd.cz/film/8643-celisti/",
  "name": "Čelisti",
  "screenings": {
    "Praha - Kino MAT": [
      "2023-08-01T20:30:00.000Z"
    ]
  },
  "content": "Šéf místní policie Martin Brody společně s policistou Hendricksenem na pláži objeví hlavu a část ženského trupu. Lékař je přesvědčen, že žena byla napadena žralokem. Brody si uvědomuje nebezpečí a chce nechat zavřít pláže, což se ovšem nelíbí starostovi. Městečko, zcela závislé na krátké turistické sezóně, si podle něj nemůže dovolit takový luxus. O pár dní později se další obětí stane šestiletý chlapec. Přestože starosta stále odmítá vydat zákaz koupání, zpráva pomalu prosakuje na veřejnost. Do pátrání se zapojí nejen policie a ichtyolog Matt Hooper, ale také desítky amatérských lovců, kteří se do městečka sjeli pod vidinou odměny, kterou za dopadení žraloka nabídla matka zabitého chlapce. Teprve když je přímo před očima stovek turistů v mělké zátoce napaden další muž, je starosta přinucen přiznat vážnost situace a pod nátlakem Brodyho najmout profesionálního lovce Quinta. Společně s ním se na moře vydává i Hooper a přes svůj strach z moře i Brody. Když se jim konečně podaří žraloka přilákat, jsou šokováni jeho velikostí?\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/166/589/166589430_19b148.jpg"
}