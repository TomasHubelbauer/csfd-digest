{
  "id": 878424,
  "url": "https://www.csfd.cz/film/878424-vzpominky-na-italii/",
  "name": "Vzpomínky na Itálii",
  "screenings": {
    "Praha - Dlabačov": [
      "2023-06-08T16:00:00.000Z"
    ]
  },
  "content": "Londýnský umělec Robert (Liam Neeson) a jeho syn Jack (Micheál Richardson) před lety ztratili svou ženu a matku. Navzájem se odcizili, teď se ale společně vracejí do jejich starého rodinného domu v Toskánsku, protože ho potřebují narychlo prodat. S domem se pojí dávné šťastné i nešťastné vzpomínky, které vybledly a zpustly stejně jako dům. Místo idylické venkovské vily ze svých vzpomínek najdou téměř ruinu s protékající střechou, s kusy omítky padajícími ze stropu i zdí a s plandajícími okenicemi i dveřmi. Nezbývá jim, než se tu neplánovaně zabydlet a pustit se do oprav. Přirozená nešikovnost je přinutí hledat pomoc u místních rázovitých zedníků a Jack v místním městečku doslova a do písmene narazí do Natalie, krásné majitelky malé restaurace. Jak opravy domu pokračují, otec a syn také krok za krokem opravují svůj vzájemný vztah, který během let po maminčině smrti zchátral stejně jako jejich venkovská usedlost. Půvabné Toskánsko s úzkými silničkami mezi zelenými pahorky a vinicemi, místní lidé, slunce a nesmělý počátek romantického vztahu Jacka a Natalie fungují jako nejlepší rodinná terapie. Nakonec vše vypadá, že Vzpomínky na Itálii budou tentokrát pouze krásné.\n\n\t\t\n\t\t\t\t\t(Bontonfilm)",
  "posterUrl": "https://image.pmgstatic.com/cache/resized/w140/files/images/film/posters/164/624/164624374_efd6db.jpg"
}