{
  "id": 66913,
  "url": "https://www.csfd.cz/film/66913-zdaleka/",
  "name": "Zdaleka",
  "screenings": {
    "Praha - Edison Filmhub": [
      "2023-08-08T16:30:00.000Z"
    ]
  },
  "content": "Zavedený padesátník, majitel dílny na zubní náhrady Armando si na ulici vyhlédne Eldera, problémového mladíka, který se s obtížemi protlouká životem na periferii venezuelského hlavního města Caracas. Co začne jako pouliční prostituce se záhy změní v málomluvný, nepředvídatelný a nevyrovnaný vztah, v němž se oba aktéři snaží překonat prvotní agresivitu, distanci a jizvy z vlastní minulosti. Lorenzo Vigas ve svém debutu pracuje s důslednou distancovaností, radikálním výpustkovým vyprávěním a odosobněnými kulisami caracaské periferie. Bouřlivý vztah se tak mění ve zneklidňující sled nedořečených útržků, jejichž síla spočívá právě ve vzdálenosti, kterou film od svých postav udržuje. Zdaleka je působivým obrazem citové vyprázdněnosti, manipulativnosti i toho, že někdy je právě sblížení s jiným člověkem tím, co může nakonec fatálně odhalit nepřekonatelnou hloubku naší samoty.\n\n\t\t\n\t\t\t\t\t(Film Europe)",
  "posterUrl": "https://image.pmgstatic.com/cache/resized/w140/files/images/film/posters/160/972/160972505_85ed10.jpg"
}