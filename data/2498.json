{
  "id": 2498,
  "url": "https://www.csfd.cz/film/2498-madisonske-mosty/",
  "name": "Madisonské mosty",
  "screenings": {
    "Praha - Kino Kavalírka": [
      "2024-02-14T19:00:00.000Z"
    ]
  },
  "content": "Na farmě Johnsonových se setkávají sourozenci Carolyn a Michael, aby ve společnosti právníka vyřídili pozůstalost po matce Francesce. Nelibě je překvapí matčino přání, aby byl její popel rozprášen z Rosemanova mostu. Potom však mezi jejími věcmi objeví závěť jakéhosi Roberta Kincaida, v níž se uvádí stejné přání, a současně se z matčina dopisu dozvídají o jejím krátkém milostném vztahu s Robertem. Šokovaní sourozenci se začtou do matčiných deníků. Stalo se to v roce 1965, když Francesca zůstala na farmě sama, protože Carolyn, Michael i jejich otec Richard odjeli na výroční trh do Illinois. Druhý den zastaví u domu fotograf časopisu National Geographic Robert Kincaid, aby se vyptal, kudy k památným zastřešeným mostům. Francesca mu nedokáže cestu popsat, a tak se nabídne, že mu ji ukáže. Cestou si povídají, a potom Francesca pozve fotografa na čaj. Stráví spolu příjemný večer, Richard baví ženu cestovatelskými historkami a z hovoru vyrozumí, že přes všechno hezké, co vypráví, není Francesca úplně šťastná. Přestože večer skončí malým nedorozuměním, napíše Francesca ještě v noci vzkaz, kterým Roberta zve k dalšímu setkání, a připevní ho na most, který bude ráno fotografovat. Robert souhlasí, a tak spolu prožijí kouzelné chvíle. Oba se bojí rozloučení, a když Robert navrhne, aby odjeli spolu, čeká Francesku těžké rozhodnutí.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/165/295/165295290_773bbe.jpg"
}