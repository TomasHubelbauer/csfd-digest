{
  "id": 292108,
  "url": "https://www.csfd.cz/film/292108-nedokonceny-film/",
  "name": "Nedokončený film",
  "screenings": {
    "Praha - Kino Pilotů": [
      "2024-06-23T18:40:00.000Z"
    ]
  },
  "content": "Po konci druhé světové války byly uvnitř nacistického sejfu v německých horách nalezeny čtyři cívky filmu s nápisem Ghetto. Šlo o záběry z každodenního života ve varšavském ghettu, často důmyslně inscenované, které měly posloužit nacistům jako protižidovská propaganda. Izraelská režisérka Yael Hersonski se rozhodla tyto záběry konfrontovat se skutečným obrazem života ve varšavském ghettu, kde se na ploše pouhých pěti čtverečních kilometrů snažilo koncem roku 1941 přežít téměř půl milionu polských Židů. S využitím deníkových záznamů i současných vzpomínek několika přeživších uvádí na pravou míru inscenované záběry, na nichž bohatí Židé spěchají kolem zubožených mrtvol svých soukmenovců do luxusní restaurace, kde si dopřávají šampaňské a nejvybranější lahůdky. Prostřednictvím rozhovoru s autorem záběrů, německým kameramanem Willym Wistem, pak zkoumá, jakým způsobem tehdy němečtí nacističtí filmaři manipulovali realitu.\n\n\t\t\n\t\t\t\t(Jeden svět)",
  "posterUrl": "https://image.pmgstatic.com/cache/resized/w140/files/images/film/posters/161/795/161795475_b5be6e.jpg"
}