{
  "id": 7620,
  "url": "https://www.csfd.cz/film/7620-par-spravnych-chlapu/",
  "name": "Pár správných chlapů",
  "screenings": {
    "Praha - Kino MAT": [
      "2024-04-03T20:00:00.000Z"
    ]
  },
  "content": "Na americké základně na Kubě dojde k napadení a následné smrti vojína Santiaga. O případ se vážně zajímá kapitánka JoAnne Gallowayová, vojenská prokuratura však obhajobou obviněných pověří mladého ambiciózního právníka,  poručíka Kaffeeho. Gallowayová je pověřena alespoň dohledem nad celým případem a je také Kaffeeho nadřízenou.Danielovi Kaffeemu se zdá případ obviněných vojáků Downeyho a Dawsona naprosto jasný a nehodlá se jím podrobněji zabývat – chce svým klientům doporučit, aby se přiznali, a vymoci jim co nejnižší trest. Svým přístupem ovšem vzbudí silnou nelibost Gallowayové, která má na celou tragickou událost jiný názor. Domnívá se, že oba obvinění pouze provedli rozkaz svého velícího důstojníka a že za tím je skrytá šikana, kterou nazývají „rudý zákon“… Gallowayové se nakonec podaří přesvědčit Kaffeeho, aby se pokusil o nemožné – dokázat nevinu obžalovaných. Společně a ještě s asistentem Samem Weinbergem začnou shánět potřebné důkazy. Je to ovšem velice nesnadný úkol, zvlášť když časem zjistí, že stopy vedou do vyšších míst, než si původně mysleli…\n\n\t\t\n\t\t\t\t\t(TV Prima)",
  "posterUrl": "https://image.pmgstatic.com/cache/resized/w140/files/images/film/posters/031/568/31568188_3bbc18.jpg"
}