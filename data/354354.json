{
  "id": 354354,
  "url": "https://www.csfd.cz/film/354354-jack-strong/",
  "name": "Jack Strong",
  "screenings": {
    "Praha - Městská knihovna": [
      "2023-07-21T21:00:00.000Z"
    ]
  },
  "content": "Příběh plukovníka Kuklińského, jednoho z nejvýznamnějších špiónů studené války... Jack Strong bylo krycí jméno plukovníka Polské lidové armády Ryzsarda Kuklińského – údajně největšího škůdce komunismu. Jako člen generálního štábu Polské lidové armády byl styčným důstojníkem mezi polskou armádou a velením vojsk Varšavské smlouvy, což mu umožňovalo přístup k nejtajnějším dokumentům vojenského charakteru. V roce 1971, tedy krátce po Gdaňských krvavých událostech a vpádu vojsk Varšavské smlouvy do Československa se Ryzsard Kukliński rozhodl začít spolupracovat se CIA. Údajně jim dodal kolem 35 000 stran přísně tajných materiálů... Polská společnost je v pohledu na Kuklińského rozdělena. Někteří ho považují za národního hrdinu, který možná zabránil invazi Sovětského svazu do Polska tím, že vynesl plány invaze SSSR do západní Evropy, přičemž Polsko mělo být obětováno ve smyslu bojiště. Část Poláků ho považuje za zrádce, protože porušil vojenskou přísahu. V nepřítomnosti byl odsouzen k trestu smrti, ale po pádu komunismu byl jeho rozsudek zrušen... Film nazvaný Jack Strong, podle krycího jména Ryzsarda Kulińského, je strhující podívanou – špičkový politický thriller s hvězdným obsazením, který nám zároveň připomene područí států Východního bloku pod diktátem Sovětského svazu, dusivou atmosféru života za železnou oponou a hrdinství těch, kteří se komunistickému zlu dokázali postavit.\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/158/019/158019175_fd97e3.jpg"
}