{
  "id": 71307,
  "url": "https://www.csfd.cz/film/71307-troja/",
  "name": "Troja",
  "screenings": {
    "Praha - Bio Oko": [
      "2023-08-08T20:00:00.000Z"
    ]
  },
  "content": "Roku 1193 před naším letopočtem sjednotil mykénský král Agamemnón řecká království. Když však jeho bratr, spartský král Meneláos, oslavoval mír s trójskými princi Hektorem a Paridem, jeho krásná, mladá žena Helena a pohledný Paris se do sebe zamilovali. Když Hektor zjistí, že si bratr veze domů Helenu, která utekla od nenáviděného manžela, je mu jasné, že to znamená válku. Agamemnón využije situace a začne chystat tažení pod záminkou Meneláovy urážky. Nedbá varování svého rádce, že Trója nikdy nebyla dobyta a Hektor je velmi dobrý vojevůdce. Spoléhá na svou armádu a nezranitelného válečníka Achillea. Ten skutečně do boje vyrazí, přestože Agamemnóna nesnáší a jeho matka, bohyně Thetis, mu prorokuje, že pokud odjede bojovat proti Tróji, zemře. Trójané překvapivě v boji zvítězí, protože na straně Řeků nebojuje Achilleus, kterého král urazil, když mu sebral válečnou kořist v podobě krásné Hektorovy sestřenice. Vítězstvím opojení obránci města se přes varování Hektora rozhodnou pro další útok. Když v souboji s Achillem padne Hektor, slíbí bojovník trojskému králi Priamovi, že po dvanáct dnů, kdy budou probíhat smuteční slavnosti, Řekové město nenapadnou. O dva týdny později najdou Trójané řecký tábor prázdný. Jen na břehu stojí obrovská socha koně. Podle kněze je to dar.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/159/844/159844646_4b9e3b.jpg"
}