{
  "id": 984972,
  "url": "https://www.csfd.cz/film/984972-ztracene-mesto/",
  "name": "Ztracené město",
  "screenings": {
    "Praha - Centrum Černý Most": [
      "2023-08-24T21:00:00.000Z"
    ]
  },
  "content": "Spisovatelka Loretta Sageová (Sandra Bullock) píše úspěšné romány, které se odehrávají na těch nejexotičtějších místech. Že prakticky nevystrčí paty ze svého bytu, je vedlejší. Dalším paradoxem je fakt, že jejího dvorního hrdinu, okouzlujícího dobrodruha Dashe, ztělesňuje na obálkách jejích knížek velmi nepraktický ňouma Alan (Channing Tatum). Je sice sexy, ale k ničemu, a to ho dost trápí. Rád by udělal něco hrdinského. Dostane příležitost, když lehce šílený miliardář (Daniel Radcliffe) spisovatelku unese přímo před jeho očima. Tenhle člověk si totiž vzal do hlavy, že Loretta ve své poslední knize detailně popsala cestu k mýtickému Ztracenému městu, v němž se ukrývá poklad nedozírné hodnoty. Než se Loretta naděje, sedí v letadle, které ji převáží na exotický ostrov kdesi v Atlantiku. „Kluk z obálky“ Alan se rozhodne svou autorku zachránit, ale vědom si svých limitů, přibere na cestu osobního trenéra, opravdového dobrodruha (Brad Pitt). Společnými silami se jim sice podaří vyprostit Lorettu ze spárů únosců, ale tím jejich dobrodružství uprostřed tropické džungle zdaleka nekončí. Naopak, právě začalo. A bude stokrát šílenější než ta, o kterých se Loretta rozepisuje na stránkách svých bestsellerů.\n\n\t\t\n\t\t\t\t\t(CinemArt)",
  "posterUrl": "https://image.pmgstatic.com/cache/resized/w140/files/images/film/posters/166/086/166086788_c32e34.jpg"
}