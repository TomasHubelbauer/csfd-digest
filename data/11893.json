{
  "id": 11893,
  "url": "https://www.csfd.cz/film/11893-muzi-v-cernem/",
  "name": "Muži v černém",
  "screenings": {
    "Praha - Kino Kavalírka": [
      "2024-08-17T20:30:00.000Z"
    ]
  },
  "content": "Na mexicko-americké hranici zastaví policisté dodávku pašeráků lidí. Záhadný agent K mezi zadrženými imigranty objeví mimozemšťana. Když se tvor pokusí uprchnout, zastřelí ho speciální zbraní. S kolegou D pečlivě zamaskují stopy a policistům vymažou vzpomínky. Mladý černoch James Edwards, který slouží u newyorské policie, pronásleduje zločince, který se ho těsně předtím, než spáchá sebevraždu, pokusí varovat. Na Zemi přichází brouk a světu hrozí nebezpečí. Poblíž opuštěné farmy přistane létající talíř. Jeho pilot zabije buranského farmáře Edgara a navlékne si jeho kůži. Agent K se setká s Jamesem a pozve ho na konkurz. Ten si díky nestandardnímu přístupu k řešení úkolů vede nejlépe a nakonec přijme nabídku nastoupit u tajné vládní organizace MiB (Muži v černém), která monitoruje pohyb mimozemšťanů. Stává se agentem J v době, kdy se celá planeta ocitá uprostřed krize. Byla uloupena galaxie Arquillianců, po níž pase i mimozemšťan z nebezpečné rasy brouků. Arquillianci hrozí, že pokud nebude vrácena v termínu, zničí celou Zemi. K a J po ukradené galaxii i broukovi pátrají. Zabaví jeho létající talíř, vetřelec jim však unikne. Když se brouk zbaví Edgarovy kůže a stane proti K a J ve své skutečné podobě, je zřejmé, že půjde o velmi nerovný souboj. Jenže v sázce je osud celé planety!\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/159/254/159254539_ebb68a.jpg"
}