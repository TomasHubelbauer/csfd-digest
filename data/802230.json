{
  "id": 802230,
  "url": "https://www.csfd.cz/film/802230-projekt-orwell-aneb-2-2-4/",
  "name": "Projekt Orwell aneb 2+2=4?",
  "screenings": {
    "Praha - Městská knihovna v Praze - Ústřední knihovna": [
      "2024-11-12T09:00:00.000Z"
    ]
  },
  "content": "Český dokument, věnovaný autorovi „Farmy zvířat“ a \"1984“, poukazuje na aktuálnost Orwellova literárního i myšlenkového odkazu v kontextu dnešní doby „informačního chaosu a alternativních pravd“... Režisér a průvodce dokumentem, Václav Müller, se ve svém putování za Orwellem vydal z Prahy do Londýna setkat se se spisovatelovou životopiskyní, i na místa, kde Orwell žil a psal – do Wallingtonu poblíž Londýna a na skotský ostrov Jura. Spisovatelovo dílo nahlíží specificky z perspektivy současných společenských a politických událostí, ovšem zároveň pro diváka rozkrývá Orwellův životní příběh. Dokumentární cestu po stopách britského spisovatele doprovází řada citací z díla, namluvených Petrem Pochopem, ilustrovaných originálními animacemi z dílny výtvarnice Moniky Pavlovičové.\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/164/889/164889364_c8a408.jpg"
}