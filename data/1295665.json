{
  "id": 1295665,
  "url": "https://www.csfd.cz/film/1295665-darkland-navrat/",
  "name": "Darkland: Návrat",
  "screenings": {
    "Praha - Kino Atlas": [
      "2024-01-22T19:30:00.000Z"
    ]
  },
  "content": "Zaid (Dar Salim) byl poté, co pomstil svého bratra, odsouzen za trojnásobnou vraždu a už sedm let sedí za mřížemi, aniž by viděl vyrůstat svého syna. Pro malého Noaha (Asgar Hansen) je jeho otec někým neznámým, s nímž nechce mluvit ani během telefonních hovorů z vězení – jediných chvil, kdy s ním Zaid může být v kontaktu. Zato je tu jiný člověk, který o odsouzeného lékaře pro změnu zájem projevuje natolik, až mu to není příjemné. Jedna policejní komisařka totiž hodlá zneužít Zaidovy situace a nabízí mu obchod. Podmínečné propuštění a tedy možnost konečně trávit čas se synem výměnou za pomoc v její snaze dopadnout šéfa arabského gangu Muhdira (Soheil Bavi). Když k nabídce navíc použije opravdu nemilosrdný nátlak (ve vězení ho nechává přestěhovat na mnohem méně bezpečný blok), bývalý chirurg na spolupráci s policií kývl. Zaid opouští nápravné zařízení a záhy se dostává do sledovaného gangu. Drogy, vydírání, násilí… vše proti čemu před sedmi lety vystoupil, se teď stalo jeho denním chlebem a jen Helle (Birgitte Hjort Sørensen), jíž předává na utajovaných schůzkách nahrávky a důkazy proti nebezpečnému Arabovi, v tuto chvíli zná, kdo je nový muž kodaňského podsvětí ve skutečnosti zač.\n\n\t\t\n\t\t\t\t(chamonix)",
  "posterUrl": "https://image.pmgstatic.com/cache/resized/w140/files/images/film/posters/168/427/168427811_683ah2.jpg"
}