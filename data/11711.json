{
  "id": 11711,
  "url": "https://www.csfd.cz/film/11711-vanilkove-nebe/",
  "name": "Vanilkové nebe",
  "screenings": {
    "Praha - Centrum Černý Most": [
      "2023-08-17T21:00:00.000Z"
    ]
  },
  "content": "Mladý newyorský nakladatel a vyhlášený sukničkář David Aames (Tom Cruise) umí žít. Proč ne, když je pohledný, charismatický mladý muž plný elánu a navíc ani zdaleka nemusí počítat každý dolar. Přesto má pocit, že mu stále něco uniká. Jedné noci potká dívku svých snů, Sofii (Penelope Cruz), a i když je velkým stratégem milostných pletek, vzápětí ji ztratí. Davidova partnerka (Cameron Diaz) brzy pochopí, že on se Sofie jen tak nevzdá. Julie jí zase nemíní postoupit své místo. Automobilová nehoda, při níž je David těžce zraněn v obličeji, je důsledkem a tečkou za jejich vyhroceným vztahem. Pro Davida se ale možná otvírá zcela nová životní kapitola... Není to poprvé, kdy se američtí filmaři zhlédli v díle svých evropských kolegů a rozhodli se dát mu nový kabát. Právě to potkalo i Toma Cruise a jeho produkční partnerku Paulu Wagnerovou. Ihned po projekci španělského filmu ABRE LOS OJOS (1997) se rozhodli vykoupit práva a dokonce požádali Alejandra Amenábara, aby se znovu ujal režie. Když odmítl, oslovili Camerona Crowea, se kterým spolupracovali na jeho mimořádně úspěšném autorském filmu Jerry Maguire, v němž Tom Cruise vytvořil titulní roli. Někdejší novinář Cameron Crowe se i tentokrát ujal práce na scénáři, protože - jak uvedl - ho film ABRE LOS OJOS inspiroval k vlastnímu pohledu na svět náhodného sexu a na lidi, kteří se teprve učí nést odpovědnost za vlastní životy. Není bez zajímavosti dodat, že Penélope Cruzová si roli Sofie zopakovala, tentokrát ovšem po boku Toma Cruise.\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/164/947/164947161_9963ad.jpg"
}