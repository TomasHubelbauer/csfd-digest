{
  "id": 487087,
  "url": "https://www.csfd.cz/film/487087-poradny-podvod/",
  "name": "Pořádný podvod",
  "screenings": {
    "Praha - Kino Lucerna": [
      "2024-03-02T18:00:00.000Z"
    ]
  },
  "content": "Staré čajové misky mají zpravidla nepatrnou hodnotu, ale stačí certifikát původu a jejich hodnota vyletí do astronomických výšin. Bláznivý příběh dvou životních smolařů, překupníka Noria a hrnčíře Sasukeho a jejich rodin, nás přivádí do města Sakai poblíž Ósaky. Norio vykupuje z pozůstalostí čajové šálky a doufá, že jednou najde cenný kousek, o jehož hodnotě majitel nemá tušení. Ale bohužel v této branži může člověka podvést i vyhlášený odhadce a znalec. Oba ztroskotanci si uvědomí, že mají společného nepřítele, a v hlavách se jim zrodí ďábelský plán na odplatu i s úroky. Jednoho dne „se objeví“ ztracený čajový šálek od samotného mistra Sen no Rikjúa. Technika zpracování odpovídá době a miska je opatřena průvodním listem. Kdyby byla skutečně pravá, její hodnota by se dala jen těžko vyčíslit. Komedie plná překvapivých zvratů nás zavede do světa podvodníků všech možných řemesel. Zvítězí zdravý rozum nad chamtivostí? A který z podvodníků bude nakonec sám podveden?\n\n\t\t\n\t\t\t\t(Eiga-sai)",
  "posterUrl": "https://image.pmgstatic.com/cache/resized/w140/files/images/film/posters/162/101/162101692_8178cf.jpg"
}