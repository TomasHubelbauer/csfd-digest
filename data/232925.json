{
  "id": 232925,
  "url": "https://www.csfd.cz/film/232925-ceska-soda/",
  "name": "Česká soda",
  "screenings": {
    "Praha - Kino Kavalírka": [
      "2024-03-16T20:30:00.000Z"
    ]
  },
  "content": "Satirický pořad Česká soda, který se uváděl v programu České televize od června 1993 do konce roku 1997 jako občasník, se stal kultovním dílem, které se později objevilo jako střihový film i na plátnech kin. Pořad dosud zůstává v tomto žánru výjimečným (i když jeho koncepci a model začaly napodobovat i jiné pořady tohoto typu), svým humorem nezařaditelným a nerespektováním žádného tabu pro širší veřejnost i nepřijatelným. Jako první přišel s parodiemi televizních zpráv, politiků, reklam, schémat televizních pořadů, klipů, atd. Vyvolal spory, protesty, bouřlivé divácké ohlasy, kritiku laiků i odborníků, ale i nebývalou oblibu. Mnohé texty z České sody zlidověly. Jak nasvědčuje založení několika \"fanklubů České sody\", výroba stejnojmenné sodové vody, obrovský zájem o videokazety s pořadem, jeho neustále reprízování v České televizi i návštěvnost filmové kopie v kinech po České republice, pořad pro část diváků zcela zlidověl...\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/000/053/53756_017ee7.jpg"
}