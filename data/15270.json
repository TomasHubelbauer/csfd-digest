{
  "id": 15270,
  "url": "https://www.csfd.cz/film/15270-hledam-susan-zn-zoufale/",
  "name": "Hledám Susan. Zn.: Zoufale",
  "screenings": {
    "Praha - Kino Ponrepo": [
      "2024-02-05T18:00:00.000Z"
    ]
  },
  "content": "Roberta Glass, znuděná žena v domácnosti, žije konzumním a stereotypním životem s manželem Garym, který v přihlouplých televizních reklamách prodává vany a bazény. Dychtivě sleduje v novinách sérii inzerátů, kterými si domlouvá schůzky záhadná dvojice Jim a Susan. Ve svých snech se sama stává Susan a nakonec se rozhodne vydat na jednu jejich schůzku. Skutečně se jí podaří dvojici vypátrat a když sleduje Susan odcházející ze schůzky, sleduje ji. Když dívka v second handu vymění svou koženou bundu za kozačky, Roberta si její bundu koupí. Tím se však nečekaně zaplete do nečekaného dobrodružství. Když totiž najde v kapse klíč, rozhodne se s dívkou sejít prostřednictvím inzerátu.\nNa schůzku se však vydá nejen ona, ale také blonďatý zabiják Nolan Wayne, který ji napadne v domnění, že je Susan. Žena při potyčce narazí hlavou do sloupu a ztratí vědomí.V poslední chvíli jí přispěchá na pomoc promítač Dez, kterého Jim požádal, aby Susan chránil. Zatímco pravá Susan je na policejní stanici, protože nezaplatila za taxík, Roberta, která po ráně do hlavy ztratila paměť, společně s Dezem zjistí, že klíček z bundy je od skříňky v úschovně, kam si Susan dává své věci. Najdou kufr s oblečením a také náušnice, kvůli kterým po Susan pátrá zabiják Wayne.\nJsou to nesmírně cenné náušnice královny Nefertiti, které Wayne ukradl, a které Susan sebrala jeho komplici, jednomu ze svých milenců. Zatímco Roberta se dále zaplétá do výstředního života na pokraji zákona, začíná po ní pátrat nejen její manžel Gary se svou sestrou Leslie, ale také skutečná Susan, která pochopila pravdu.\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/159/448/159448324_4285d9.jpg"
}