{
  "id": 6307,
  "url": "https://www.csfd.cz/film/6307-erotikon/",
  "name": "Erotikon",
  "screenings": {
    "Praha - Kino Ponrepo": [
      "2023-09-17T19:30:00.000Z"
    ]
  },
  "content": "Za deštivé noci poskytne železniční hlídač nocleh elegantnímu cestujícímu, kterému ujel vlak. Když je hlídač odvolán do služby, zůstane George, jak se cestující jmenuje, s jeho dcerou Andreou v domku sám. Na Andreu mladý světák velmi zapůsobí a ještě téže noci mu dívka podlehne. Ráno George odjede. Andrea po čase zjistí, že čeká dítě. George pokračuje ve městě ve svém nevázaném životě a stýká se důvěrně především s vdanou paní Gildou. Když dostane od hlídačovy dcery dopis, že je těhotná, pošle jí peníze. Andrea odjede do města, aby tam tajně porodila. Dítě se však narodí mrtvé. Andrea se později provdá za muže, který ji zachránil na opuštěné cestě před znásilněním. Andrea mu dala vlastní krev pro nutnou transfuzi po zranění, které mu násilník způsobil. Jednoho dne se náhodou ve společnosti svého manžela setká s Georgem, který ji začne znovu svádět. Záhy se i v mladé ženě probudí znovu dřívější touha, opouští manžela a chce odejít s Georgem...\n\n\t\t\n\t\t\t\t(ČSFD)",
  "posterUrl": "https://image.pmgstatic.com/cache/resized/w140/files/images/film/posters/157/800/157800888_fb3520.jpg"
}