{
  "id": 293102,
  "url": "https://www.csfd.cz/film/293102-pohadky-noci/",
  "name": "Pohádky noci",
  "screenings": {
    "Praha - Kino 35": [
      "2023-10-21T12:00:00.000Z"
    ]
  },
  "content": "Noc co noc se dívka, chlapec a starší technik scházejí ve staromódním kině, aby dali průchod své fantazii a postupně inscenovali šest pohádkových příběhů. Ty se odehrávají na různých kontinentech a důvtipně i s důrazem na tradici představují několik bojů o princezny či záchrany království. Romantické i dobrodužné příběhy v sobě nesou zřetelná poselství, ale též nepřehlédnutelný humor, mnohdy narušující pohádkové stereotypy. Proč by měl mladík toužit po princezně a půlce království, když má doma svou milou, a navíc jde o království mrtvých? Francouzský animátor Michel Ocelot kombinuje tradiční animaci siluet, proslavenou již v roce 1926 snímkem Lotte Reinigerové Dobrodružství prince Achmeda, s moderními technologiemi (snímek byl uveden také ve stereoskopickém 3D). Okouzlující film dokazuje, že animované postavy nemusí být vybaveny propracovanou mimikou, abychom s nimi mohli soucítit.\n\n\t\t\n\t\t\t\t(MFF Karlovy Vary)",
  "posterUrl": "https://image.pmgstatic.com/cache/resized/w140/files/images/film/posters/159/756/159756278_40cd57.jpg"
}