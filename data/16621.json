{
  "id": 16621,
  "url": "https://www.csfd.cz/film/16621-dobrodruzstvi-priscilly-kralovny-pouste/",
  "name": "Dobrodružství Priscilly, královny pouště",
  "screenings": {
    "Praha - Kino Aero": [
      "2023-01-30T20:30:00.000Z"
    ]
  },
  "content": "Život je hořkosladká show... Hrdiny svérázného road movie jsou dva transvestité a jeden transsexuál, kteří se ze Sydney vydávají v ojetém autobuse láskyplně nazývaném ženským jménem Priscilla přes poušť do australského vnitrozemí, aby v městečku Alice Springs účinkovali se svou show, v jejímž rámci muži tančí ve výstředních ženských kostýmech na populární hity ze 70. let. Cestou se trojice setkává s nejrůznějšími lidmi, z nichž ovšem ne všichni jsou ochotni jejich odlišnost akceptovat... Režisér a scenárista Stephen Elliott se ve svém snímku nevyhýbá pečlivě volené vulgaritě a křiklavé melodramatičnosti. Jeho snímek, odkazující ke klasickým, často kýčovitým hollywoodským muzikálům, je prokládán řadou tanečních čísel, jimž dominují vizuálně opulentní kostýmy ústřední trojice. Jeho hlavním tématem však zůstává tolerance k odlišnosti a hledání životní rovnováhy a naděje. V hlavních rolích excelují Terence Stamp, Hugo Weaving a Guy Pearce. Snímek, který byl premiérově uveden na věhlasném filmovém festivalu ve francouzském Cannes, získal Oscara za nejlepší kostýmy a celou řadu dalších cen.\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/159/417/159417468_5f3f6c.jpg"
}