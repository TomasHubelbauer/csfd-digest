{
  "id": 1107,
  "url": "https://www.csfd.cz/film/1107-reka-a-smrt/",
  "name": "Řeka a smrt",
  "screenings": {
    "Praha - Kino Ponrepo": [
      "2023-05-23T20:30:00.000Z"
    ]
  },
  "content": "Na mexické vesnici řádí dědičné šílenství krevní msty bez konce, rituál živený absurdními zvyky a nevzdělaností. Kdesi daleko existuje jiný svět, čisté moderní velkoměsto s funkcionalistickou architekturou, s nemocnicemi a školami. V něm ovšem divák při sledování filmu mnoho času nestráví, protože osvícenská víra v blahodárnost civilizačního pokroku (nehledě na to, že ji starý Buñuel později bezezbytku zavrhne) samozřejmě imaginaci podněcuje daleko méně než přízračný svět včerejška s jeho „věčným návratem téhož“. V Řece a smrti jde ale o imaginaci pevně zakotvenou v dobových a místních mexických reáliích. Rozhodně mnohem víc, než si to už v době premiéry dovedli představit diváci benátského festivalu, mylně pokládající snímek za komedii.\n\n\t\t\n\t\t\t\t\t(NFA)",
  "posterUrl": "https://image.pmgstatic.com/cache/resized/w140/files/images/film/posters/165/815/165815093_b03d63.jpg"
}