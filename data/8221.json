{
  "id": 8221,
  "url": "https://www.csfd.cz/film/8221-volny-pad/",
  "name": "Volný pád",
  "screenings": {
    "Praha - Kino MAT": [
      "2024-10-01T20:30:00.000Z"
    ]
  },
  "content": "Všichni ve městě mu vyhlásili válku. A tak začal bojovat... Navenek obyčejný muž jménem William Foster jednoho dne uvízne v dopravní zácpě. To postihuje čas od času každého průměrného člověka. Avšak pro Fostera je to poslední kapka. Muž vezme kufřík, vystoupí z auta a pěšky se vydá na cestu „domů“. Od té chvíle odstraňuje z cesty všechno, co mu brání v dosažení cíle. Rozzuří se na korejského prodavače kvůli předražené kokakole, baseballovou pálkou zmlátí dva chuligány, kteří ho chtěli okrást. A shodou okolností se dostane ke sportovní tašce, plné střelných zbraní. Pořád chce jen jediné, dostat se ke své bývalé manželce a k dcerce, která ten den slaví narozeniny. Jenže je tu problém: je to opravdu jen obyčejný úředník, nebo spíš nebezpečný psychopat? Jeho bývalá žena ví své… Vynikající kriminální drama natočil režisér Joel Schumacher v roce 1992. Příběh jeho filmu je fiktivní, avšak nepochybně inspirovaný mnoha skutečnými případy. V nezvyklém dramatu s prvky černého humoru vzbudil pozornost představitel hlavní role Michael Douglas, který se představil ve zcela nezvyklé poloze.\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/159/630/159630184_fb9c54.jpg"
}