{
  "id": 4728,
  "url": "https://www.csfd.cz/film/4728-postav-dom-zasad-strom/",
  "name": "Postav dom, zasaď strom",
  "screenings": {
    "Praha - Kino Ponrepo": [
      "2023-05-24T20:30:00.000Z"
    ]
  },
  "content": "Film Juraje Jakubiska z konce 70. let s velkou účastí českých herců (Pavel Nový, Jana Březinová, Ondřej Pavelka) se vrací k odvěkému lidovému pravidlu, vyjadřujícímu koloběh venkovského života a zákon zachování rodu. Doslova – postav dům, zasaď strom, vykopej studnu, zploď syna. Matúš, svérázná postava romantika, který se přistěhuje do zapadlé východoslovenské vesnice, má zprvu nejlepší vůli toto poslání naplnit. Zvykne si na místní poměry, zamiluje se a s urputným odhodláním začít nový život se pustí do stavby domu. Jsme v době tuhé normalizace, v níž opatřit si soukromé z veřejného přímo láká, a má-li někdo tak vzpurnou povahu jako Matúš, může se mu stát, že snadno zapomene, že ukrást se dá mnoho, jen láska a svědomí ne... Snímek má ve filmografii Juraje Jakubiska – jinak svrchovaně autorského tvůrce – ojedinělé místo, neboť se tu nijak nepodílel na scénáři, pouze film režíroval.\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/160/866/160866103_2ba564.jpg"
}