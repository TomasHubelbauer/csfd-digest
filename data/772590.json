{
  "id": 772590,
  "url": "https://www.csfd.cz/film/772590-drzim-se-svetla/",
  "name": "Držím se světla",
  "screenings": {
    "Praha - Kino Lucerna": [
      "2024-02-26T19:30:00.000Z"
    ]
  },
  "content": "Mio vyrůstá v oblasti Nagano jen se svou babičkou, která vede tradiční onsen. Když ale babičku hospitalizují, zbytek rodiny je nucen lázně uzavřít. Mio tak ve svých dvaceti letech opouští známé klidné místo, aby v Tokiu začala nový život. Zázemí jí poskytne otcův kamarád Misawa Kijosuke, který provozuje malé veřejné lázně. Dívka je velice tichá a své okolí převážně jen sleduje a poslouchá. Hledá práci, ale co vlastně chce a co je schopná dělat, ještě ani sama neví. Klidné prostředí prodchnuté horkou vodou v lázních jí vždy bylo bližší než hlučná lidská společnost. I přes svou plachost si však dokáže najít přátele. Poprvé v životě přebírá iniciativu a odpovědnost a začíná ve veřejných lázních pomáhat. Film nás přivádí do tokijské čtvrti plné malinkých restaurací a podniků, jejichž chod velice ovlivnila příprava na olympijské hry 2022. Snímek nám tak představuje i zákoutí, které dnes už neexistují. A odhodlanost hlavní hrdinky, snažící se nalézt své místo v měnícím se světě, nám zase nabízí inspiraci, jak se s těmito proměnami prchavého světa vyrovnat.\n\n\t\t\n\t\t\t\t(Eiga-sai)",
  "posterUrl": "https://image.pmgstatic.com/cache/resized/w140/files/images/film/posters/163/814/163814528_73561b.jpg"
}