{
  "id": 121456,
  "url": "https://www.csfd.cz/film/121456-tango-pre-medveda/",
  "name": "Tango pre medveďa",
  "screenings": {
    "Praha - Kino Ponrepo": [
      "2024-04-24T18:00:00.000Z"
    ]
  },
  "content": "Nešťastný a zúfalý riaditeľ zoologickej záhrady Šúpala (VILIAM POLÓNYI) sa pokúša predať na odstrel zahraničnému turistovi chorého medveďa, pretože nákup iných zvierat do ZOO umožňuje len antisocialistická mena, čiže valuty, a tak správca robí skutočne všetko možné i nemožné, len aby ich získal... Podobne ako ostatné filmy Stanislava Barabáša, aj táto krutá satira na reálny socializmus bola stiahnutá z filmovej distribúcie po roku 1970. Zápletka snímky je postavená na sile devíz. Tvorcom sa podarilo odkryť biedu socializmu, ktorý o jednom hovorí a iným žije. Barabáš sa v snímke prezentoval ako profesionál ctiaci príbeh, pointu situácií, ktorý si vie vybrať hercov. Viliam Polónyi získal za svoju rolu Cenu Igric (1967). Barabáš neskôr v emigrácii v mnohých kriminálnych televíznych filmoch len potvrdil názory o svojej remeselnej zručnosti vyslovené už v tomto filme.\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/160/866/160866248_95e8aa.jpg"
}