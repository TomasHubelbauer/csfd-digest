{
  "id": 1525082,
  "url": "https://www.csfd.cz/film/1525082-nahly-zablesk-hlubsich-veci/",
  "name": "Náhlý záblesk hlubších věcí",
  "screenings": {
    "Praha - Kino Světozor": [
      "2024-07-08T20:30:00.000Z"
    ]
  },
  "content": "Jedna z nejvýznamnějších žen britského moderního umění, malířka Wilhelmina Barns-Graham, byla nesmírně inspirativní osobností, jejíž tvorbu silně ovlivnila jedna osudová událost. V květnu roku 1949 totiž tato čelní představitelka modernistické skupiny St Ives vystoupala na vrchol švýcarského ledovce Grindelwald, což navždy proměnilo její vidění světa. Zachycení jeho tvarů, barev i samotné podstaty se pak věnovala po zbytek života. Ve svém esejistickém portrétu se dokumentarista Mark Cousins nebojí otevírat komplexní témata, jako jsou gender, klima či kreativita, a přitom se mu daří odkrýt osobnost a bezbřehou imaginaci umělkyně tak pronikavě, že navozuje pocit, jako bychom viděli svět jejíma očima.\n\n\t\t\n\t\t\t\t(MFF Karlovy Vary)",
  "posterUrl": "https://image.pmgstatic.com/cache/resized/w140/files/images/film/posters/169/099/169099154_4562xc.jpg"
}