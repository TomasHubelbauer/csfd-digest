{
  "id": 2308,
  "url": "https://www.csfd.cz/film/2308-prepadeni-v-pacifiku/",
  "name": "Přepadení v Pacifiku",
  "screenings": {
    "Praha - Kino Ponrepo": [
      "2024-12-14T20:30:00.000Z"
    ]
  },
  "content": "Plně vyzbrojená bitevní loď Missouri se vrací z poslední plavby, aby byla slavnostně vyřazena z provozu a proměněna ve vojenské muzeum. Na palubě se chystají na slavnost, které se má zúčastnit i prezident. Kapitán Adams vyčte podřízenému Krillovi, že nehlásil přílet vrtulníku, důstojník se však vymluví na chystané překvapení k oslavě jeho narozenin. Na palubě helikoptéry jsou totiž rockový zpěvák, striptérka Jordan, číšníci, kuchaři a členové prezidentovy ochranky. Pohoda a dobrá nálada se nečekaně změní v drama, když rocker, ve skutečnosti terorista William Strannix, zastřelí dva důstojníky a obsadí s Krillem loď. Zmocní se disket v sejfu a raketou sestřelí americkou stíhačku. V Pentagonu je vyhlášen poplach. Paranoidní Strannix, který vyhrožuje vládě odpálením jaderných střel Tomahawk, byl totiž kdysi špičkovým agentem a akce je součástí jeho pomsty…\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/164/976/164976812_e75251.jpg"
}