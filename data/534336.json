{
  "id": 534336,
  "url": "https://www.csfd.cz/film/534336-vratislavska-bitva/",
  "name": "Vratislavská bitva",
  "screenings": {
    "Praha - Kino Atlas": [
      "2023-11-01T16:00:00.000Z"
    ]
  },
  "content": "Dokumentární film o protestu proti stannému právu v roce 1982 je založen na deníkových vzpomínkách teenagera. Jde nejen o příběh o konkrétním pouličním protestu, ale také o vzpouře celé jedné generace. Scénář téměř dvouhodinového dokumentu vychází z deníku, který si v srpnu 1982 vedl Waldemar Kras, tehdy 15letý student z Vratislavi, který si zapisoval podrobnosti o pouličních nepokojích a protestech, zaznamenával dokonce i obsah církevních kázání. Po letech se jako dospělý muž rozhodl konfrontovat své emotivně zapsané vzpomínky s historickým materiálem o těchto událostech, který je uložen v Ústavu národní paměti. Ústředním bodem filmu je velká demonstrace z 31. srpna 1982 ve Vratislavi, kterou zorganizovalo hnutí Solidarita na protest proti zavedení stanného práva. Ve filmu jsou použity některé unikátní filmové materiály nalezené v soukromých archivech.\n\n\t\t\n\t\t\t\t(Kinoatlaspraha.cz)",
  "posterUrl": "https://image.pmgstatic.com/cache/resized/w140/files/images/film/posters/161/963/161963321_5e16b5.jpg"
}