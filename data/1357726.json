{
  "id": 1357726,
  "url": "https://www.csfd.cz/film/1357726-transformers-jedna/",
  "name": "Transformers Jedna",
  "screenings": {
    "Praha - Cinema City Letňany": [
      "2024-11-16T10:30:00.000Z",
      "2024-11-17T10:30:00.000Z"
    ]
  },
  "content": "Než se stali slavnými Transformery, byli Orion Pax (budoucí Optimus Prime) a D-16 (budoucí Megatron) obyčejnými mechanickými obyvateli planety Cybertron, kteří ještě postrádali schopnost se transformovat. Zatímco D-16 plně respektoval všechna poměrně striktní nařízení platná v jeho světě, Orion Pax je porušoval, jak jen mohl. Přesto byli nejlepšími kámoši, kteří by pro toho druhého strčili ruku do tavící pece. Vinou celé řady nešťastných okolností a Optimovy dobrodružné povahy se ocitnou na útěku před spravedlností, kde se k nim přidají i hračička Bumblebee a drsňačka Elita-1. Společně doputují až do míst, kde se jejich planeta zrodila, do zapovězeného a očím běžných smrtelníků skrytého koutu světa, kde objeví legendárního válečníka Alpha Triona, který jejich domovinu odnepaměti chrání. Právě od něj čtveřice dobrodruhů získá schopnost se libovolně transformovat. Než se však stačí náležitě „vyblbnout“, musí nabyté dovednosti použít k mnohem důležitějším účelům. Cybertron se ocitl ve smrtelném nebezpečí a zachránit ho můžou jen ti, kdo jsou opravdu výjimeční. Musí však držet při sobě, což je úkol stejně těžký jako záchrana celého světa.\n\n\t\t\n\t\t\t\t\t(Cinemart)",
  "posterUrl": "https://image.pmgstatic.com/cache/resized/w140/files/images/film/posters/169/248/169248966_zhu63c.jpg"
}