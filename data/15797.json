{
  "id": 15797,
  "url": "https://www.csfd.cz/film/15797-tezko-ho-zabit/",
  "name": "Těžko ho zabít",
  "screenings": {
    "Praha - Kino Balt": [
      "2023-10-27T18:30:00.000Z"
    ]
  },
  "content": "Losangeleský policejní detektiv Mason Storm se dostane na stopu vysoce postavených politiků spolupracujících s mafií. Během nočního sledování se mu dokonce podaří natočit na video jednu jejich pracovní schůzku s mafiánskými šéfy. Naneštěstí se však schůzka odehrává v šeru, takže Storm nedokáže nikoho ze zúčastněných identifikovat, a navíc je odhalen. Protože rozhodně nehodlá v boji proti zkorumpovaným úředníkům přestat, začnou se mocní ve městě obávat, že by mohli být odhaleni. Pověří proto zabijácké komando, aby policistu zneškodnilo. Ještě téže noci vtrhnou do Stormova domu maskovaní muži a střílejí na policistu i jeho manželku. Zatímco žena je na místě mrtvá, Storm je s těžkým zraněním převezen do nemocnice. Lékaři mu nedávají žádnou naději na přežití. Trvá dlouhých sedm let, než se policista probere z kómatu. První tvář, kterou uvidí, patří atraktivní zdravotní sestřičce Andy Stewartové. Klidné chvíle však nemají dlouhého trvání, neboť zločinci se dozví o jeho vzkříšení. Na klinice se objeví zabiják pověřený jeho definitivním odstraněním a jen díky dívčině pomoci se Stormovi podaří podruhé uniknout smrti. Vzápětí oba uprchnou do vily, kde se muž začne urputně připravovat na rozhodující střetnutí.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/158/083/158083394_8a0d09.jpg"
}