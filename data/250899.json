{
  "id": 250899,
  "url": "https://www.csfd.cz/film/250899-bily-pav/",
  "name": "Bílý páv",
  "screenings": {
    "Praha - Kino Ponrepo": [
      "2024-02-14T18:00:00.000Z"
    ]
  },
  "content": "Nic neinspirovalo Ewalda André Duponta tolik jako prostředí varieté. Odehrávají se tam (případně v divadle) prakticky všechny jeho významné filmy, včetně toho nejproslulejšího z roku 1925: Varieté. Jako jeden z prvních náčrtů můžeme brát snímek Bílý páv z roku 1920, tragédii o lásce tanečnice a pána z vyšších kruhů, který se s kráskou ožení, ale nedokáže přimět své okolí, aby prostou cikánskou dívku akceptovalo. Dobová kritika nevyzdvihla ani tak příběh, pro kinematografii své doby dost typický, jako spíš obrazy, jejichž pomocí byl zprostředkován. Na scénáři s devětadvacetiletým Dupontem spolupracoval další klasik „výmarského filmu“ Paul Leni, který byl také autorem výpravy. O šest let později si už oba Evropany pojistí Hollywood.\n\n\t\t\n\t\t\t\t\t(NFA)",
  "posterUrl": "data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"
}