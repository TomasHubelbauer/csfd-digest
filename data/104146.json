{
  "id": 104146,
  "url": "https://www.csfd.cz/film/104146-hon-na-lisku/",
  "name": "Hon na lišku",
  "screenings": {
    "Praha - Kino Ponrepo": [
      "2023-05-19T18:00:00.000Z"
    ]
  },
  "content": "Viktor Bělov je příkladný občan, má pěknou rodinu, jeho portrét zdobí seznam nejlepších pracovníků a ve volném čase se věnuje orientačnímu běhu. Když je jednoho večera surově zbit v parku, jeho ideální svět dostane trhliny. Viníci jsou sice brzy odhaleni, ale rozhodnutí soudu vzbuzuje otázky. Chuligáni Bělikov a Strižak nejsou souzeni podle stejného metru a Bělov se s nespravedlností rozsudku nemůže smířit. Spolupráce režiséra Vadima Abdrašitova se scenáristou Alexandrem Mindadzem trvala téměř třicet let. Jejich pojítkem je ostře pociťovaný morální neklid a fakt, že látku k filmům autoři čerpali vždy z aktuální společenské situace a často se jim dařilo předpovídat tendence jejího dalšího vývoje. Nejinak tomu bylo i v případě jejich třetího společného opusu. Pět let před začátkem perestrojky a dekádu před tím, než lidé podobní Strižaku převezmou moc v rozpadlém impériu, autoři nahlédli radikální proměnu společenského uvědomění. Rozkol mezi deklarovaným rovnostářstvím a čím dál bezostyšnějším prospěchářstvím se zemi brzy stal osudným.\n\n\t\t\n\t\t\t\t\t(NFA)",
  "posterUrl": "https://image.pmgstatic.com/cache/resized/w140/files/images/film/posters/078/964/78964705_8b70ad.jpg"
}