{
  "id": 1497691,
  "url": "https://www.csfd.cz/film/1497691-e-1027-eileen-gray-and-the-house-by-the-sea/",
  "name": "E.1027 - Eileen Gray and the House by the Sea",
  "screenings": {
    "Praha - Kino Světozor": [
      "2024-09-29T20:30:00.000Z"
    ]
  },
  "content": "Milostné i nenávistné vztahy tří umělců v kulisách ikonické stavby ožívají ve stylové dokufikci. Irská designérka a architektka Eileen Gray si v roce 1929 podle svého návrhu nechala vystavět útočiště na Azurovém pobřeží. Její první dům je diskrétním avantgardním mistrovským dílem. Název E.1027 je kryptickým sňatkem iniciál jejích a jejího tehdejšího partnera Jeana Badoviciho, se kterým ho postavila. Hned první realizace Eileen Gray se ukázala být mistrovským dílem, což mu nakonec paradoxně ublížilo. Mnozí slavní architekti nemohli snést, že někdo navrhl něco lepšího než oni. Když dům objevil Le Corbusier, stal se jím naprosto posedlý, čistotu prostoru narušil svými malbami, a navíc za E.1027 postavil svůj slavný Le Cabanon, aby od něj odvedl pozornost. Fascinující, částečně hraná filmová cesta do mysli Eileen Gray je příběhem o síle vyjádření ženskosti a touze mužů ji ovládat.\n\n\t\t\n\t\t\t\t(Film a Architektura)",
  "posterUrl": "https://image.pmgstatic.com/cache/resized/w140/files/images/film/posters/169/312/169312716_hnz20n.png"
}