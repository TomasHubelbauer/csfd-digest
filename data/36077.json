{
  "id": 36077,
  "url": "https://www.csfd.cz/film/36077-kdyz-pada-listi/",
  "name": "Když padá listí",
  "screenings": {
    "Praha - Kino Ponrepo": [
      "2024-03-08T20:30:00.000Z"
    ]
  },
  "content": "Mladí absolventi tbiliského institutu nastoupí do vinařského podniku jako specialisté na výrobu vína. Zatímco Otar je umístěn do laboratoře, Niko pracuje u sudů ve sklepech. Když jednoho dne ředitel nařídí stáčet nekvalitní víno, postaví se Niko proti tomu. Základem vyprávění Ioselianiho filmu není pouze společenská kritika, namířená na jeden z typických vývozních artiklů země. Snímek, v době vzniku u nás přirovnávaný k Černému Petrovi (1963) Miloše Formana, sleduje v několika dnech i život v gruzínské metropoli. Hlavní hrdina Niko je prvním z Ioselianiho „básníků všednosti“. Zamiloval se do své kolegyně, zalévá květiny na balkoně, chodí na nedělní procházky…\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/162/690/162690520_d6324f.jpg"
}