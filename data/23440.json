{
  "id": 23440,
  "url": "https://www.csfd.cz/film/23440-noc-na-karlstejne/",
  "name": "Noc na Karlštejně",
  "screenings": {
    "Praha - Kino Ponrepo": [
      "2024-09-12T18:00:00.000Z"
    ]
  },
  "content": "Jeden z nejznámějších a nejoblíbenějších českých filmových muzikálů vypráví o císaři Karlu IV. a jeho hradu Karlštejn, na němž kvůli jeho zákazu nesměly přebývat ženy. Tento zákaz měl posloužit k tomu, aby se panovník mohl věnovat mužským záležitostem. Jedné noci byl ale porušen hned dvakrát… Na Karlštejně se tedy objeví nejen Karel IV. a dva nezvaní hosté, cyperský král Petr a bavorský vévoda Štěpán, ale také dvě ženy v mužském přestrojení. Jednou z nich je císařova manželka Eliška Pomořanská, která z lásky a ze stesku porušila zákaz, aby mohla císaře alespoň zahlédnout, tou druhou je neteř purkrabího Alena, která se vsadila s otcem, že dokáže strávit noc na hradě v mužském přestrojení… Český filmový muzikál natočil režisér Zdeněk Podskalský podle stejnojmenné divadelní hry Jaroslava Vrchlického. V hlavních rolích uvidíte Vlastimila Brodského (Karel IV.) a Janu Brejchovou (Eliška Pomořanská). Eliščina ochránce, arcibiskupa Arnošta z Pardubic, hraje Karel Höger a odvážnou a tvrdohlavou Alenu Daniela Kolářová.\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/168/911/168911459_ur3hvw.jpg"
}