{
  "id": 788892,
  "url": "https://www.csfd.cz/film/788892-po-soumraku/",
  "name": "Po soumraku",
  "screenings": {
    "Praha - Kino Lucerna": [
      "2024-02-29T19:30:00.000Z"
    ]
  },
  "content": "Život v rybářském městečku Nagašima se zdá být naprosto idylický. Pohledná Akane už rok pracuje jako servírka v restauraci, vymýšlí aktivity pro místní děti a nikdo netuší, proč se sem z Tokia přestěhovala. Sacuki pomáhá svému muži, tak jako většina žen místních rybářů, a s podporou babičky vychovává „syna“ Towu, který jim byl svěřen do opatrovnictví. Když jsou však noví rodiče i chlapec po několika letech konečně připraveni k adopci, o chlapce projeví zájem i jeho biologická matka. Sacuki se tím hroutí sen o skutečné fungující rodině, kterou se snažila pro syna vytvořit. Zároveň také naprosto nepřipouští možnost, že by Towa odešel pryč se ženou, která ho před lety ještě jako batole opustila. Emociálně silné sociální drama o konfliktu biologické matky a ženy, které dítě prakticky celý svůj život říká mami, klade záludné otázky. Která z žen je pro dítě „skutečnou“ matkou, na to bude divák muset přijít sám. Dost možná si tím nejsou jistí ani samotní autoři. Krásné pobřežní scenérie i dlouhé pohledy na západ slunce, vám poskytnou dostatek času na přemýšlení o tomto složitém tématu.\n\n\t\t\n\t\t\t\t(Eiga-sai)",
  "posterUrl": "https://image.pmgstatic.com/cache/resized/w140/files/images/film/posters/163/956/163956680_4d2537.jpg"
}