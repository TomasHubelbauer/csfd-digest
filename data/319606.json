{
  "id": 319606,
  "url": "https://www.csfd.cz/film/319606-tramvaj/",
  "name": "Tramvaj",
  "screenings": {
    "Praha - Kino Ponrepo": [
      "2024-06-10T19:30:00.000Z"
    ]
  },
  "content": "Řidička tramvaje žije svou každodenní rutinu – přijít setmělou ulicí ke stroji, rozsvítit světla a pak na ubíjející cestě nabírat pasažéry. Jeden pán jako druhý, úředník v baloňáku stejně šedivém jako je každodennost kypré a smutné ženy. Natřásání kolejí, možnost ovládat stroj i přítomnost tolika mužů však v ženě probudí fantazii a její cesta už není tak šedá a postupně růžoví… Na konečné už je ale zase šero, ze kterého však možná vystoupí příslib lepších zítřků anebo alespoň příjemně stráveného večera. Překvapivě lascivní a sexuálně otevřený snímek si díky zvolené stylizaci zachovává laskavost i láskyplnost, podobně jako ve stylizovaných krátkých filmech Isabelly Rosselliniové Green Porno. Přes množství falických objektů si snímek udržuje nevinnost, mimo jiné i díky použité retro hudbě, která zčásti vznikla pro české válečné drama Protektor a do stylizace Tramvaje se mimořádně hodí.\n\n\t\t\n\t\t\t\t(MFF Karlovy Vary)",
  "posterUrl": "https://image.pmgstatic.com/cache/resized/w140/files/images/film/posters/158/548/158548731_h3s35m.jpg"
}