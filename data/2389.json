{
  "id": 2389,
  "url": "https://www.csfd.cz/film/2389-bounty/",
  "name": "Bounty",
  "screenings": {
    "Praha - Kino MAT": [
      "2023-08-08T20:00:00.000Z"
    ]
  },
  "content": "Peklo je nerozdělilo, nepřáteli se stali až v ráji.Britsko-americký film Bounty z roku 1984 vychází z knihy Richarda Hougha Vzbouřenci na Bounty a popisuje průběh plavby, která vyvrcholila proslulou vzpourou části posádky proti autoritativnímu kapitánovi lodi, námořnímu poručíkovi Williamu Blighovi... Bounty vyplouvá den před Štědrým dnem roku 1787 z anglického Spitheadu, s cílem přivézt z Tahiti sazenice chlebovníku. Situaci na palubě však komplikuje zvolená riskantní trasa, nepřízeň počasí a především spory mezi mužstvem. A také mezi kapitánem Blighem a jeho zástupcem Fryem, který je nakonec ve funkci nahrazen Blighovým přítelem Fletcherem. Po doplutí na Tahiti dlouhý pobyt na ostrově posádku demoralizuje, a když se má loď vydat na zpáteční cestu, opět riskantní trasou, situace se vyostřuje a vše směřuje k nevyhnutelné konfrontaci... V hlavních rolích excelují Mel Gibson a Anthony Hopkins, výrazný herecký výkon podává rovněž Daniel Day-Lewis a také tehdy začínající Liam Neeson. Postavu Fletcherovy milé ztvárnila Tahiťanka Tevaite Vernetteová, která se už potom před kamerou nikdy neobjevila.\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/158/341/158341606_d0042d.jpg"
}