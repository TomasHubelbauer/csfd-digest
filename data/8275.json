{
  "id": 8275,
  "url": "https://www.csfd.cz/film/8275-thelma-a-louise/",
  "name": "Thelma a Louise",
  "screenings": {
    "Praha - Kino MAT": [
      "2024-07-16T20:00:00.000Z"
    ]
  },
  "content": "Ušlápnutá Thelma Dickinsonová, kterou doma drží zkrátka silácký manžel, a její kamarádka, samostatná servírka Louise Sawyerová, si jednou vyjedou spolu na víkend v horách. Ani jedna z nich netuší, jak se jejich nevinný útěk od všedních starostí zvrtne. Vše se zhatí ve chvíli, kdy se Thelmu pokusí znásilnit jejich náhodný známý. V Louise, která má revolver, se v té chvíli cosi zlomí a neurvalý surovec za to zaplatí životem. Výletnice, které se těšily na dva dny oddechu, jsou od té chvíle na útěku před zákonem... Snímek vynikajícího režiséra Ridleyho Scotta na počátku devadesátých let s novou razancí otevřel otázku postavení ženy v moderní společnosti a v rodině. Je však především strhujícím příběhem dvou osobností, které se sice doslova řítí do propasti, ale zároveň v sobě objevují překvapivé vlastnosti, o kterých ve svém dosavadním sešněrovaném životě neměly ani tušení.\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/000/069/69650_0cb059.jpg"
}