{
  "id": 39013,
  "url": "https://www.csfd.cz/film/39013-muz-a-zena-po-20-letech/",
  "name": "Muž a žena po 20 letech",
  "screenings": {
    "Praha - Kino Ponrepo": [
      "2023-01-29T17:30:00.000Z"
    ]
  },
  "content": "Po skutečných dvaceti letech se legendární francouzský režisér Claude Lelouch rozhodl vrátit k velkému příběhu lásky a osamělosti, který v roce 1966 získal nejen dva Oscary, ale především nesmrtelnost v očích evropského i zámořského publika. Hlavními hrdiny jsou stále Anne Gauthierová a Jean-Louis Duroc, kteří před dvěma dekádami prožili milostné vzplanutí, ale bolestné vzpomínky jim tehdy nedovolily jít dál spolu životem. A nyní jsou o dvacet let starší. On se stále točí kolem automobilů a závodí, z ní se stala producentka málo úspěšných filmů, do nichž obsazuje vlastní dceru. A je to právě její profese, jež pár opět svede dohromady. Anne se totiž rozhodne natočit romantický příběh, který bude zrcadlem minulosti, přičemž při setkání s Jean-Louisem pochopí, že je to právě on, koho celou dobu milovala. Otázka ale zní, jestli všechen ten uplynulý čas dodal oběma i životní moudrost, jež by jim nyní konečně umožnila prožít štěstí. Anouk Aiméeová a Jean-Louis Trintignan se znovu pokusí naleznout vše, co kdysi dávno ztratili.\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/166/110/166110320_e467b7.jpg"
}