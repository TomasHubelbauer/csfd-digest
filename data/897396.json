{
  "id": 897396,
  "url": "https://www.csfd.cz/film/897396-shakespearovske-sravnosti/",
  "name": "Shakespearovské sravnosti",
  "screenings": {
    "Praha - Gabriel Loci": [
      "2024-06-14T22:00:00.000Z"
    ]
  },
  "content": "Je libo barda z Avonu vyráchaného v proudu vlahého velrybího trusu? Pak je produkce věhlasného studia Troma soustem právě pro vás. Po odvázané shakespearovské variaci Tromeo a Julie napřel stárnoucí prezident Tromy Lloyd Kaufman svou kreativní potenci směrem k mistrově pozdnímu dramatu „Bouře“. A výsledek společného tvůrčího kvasu obou gerontů jsou čisté Shakespearovské sravnosti (byť tento duševní výměšek i zván jinak, voněl by stejně). Pro Kaufmana platí, že svět je jeviště, jehož prkna jsou ovšem promazaná všemi myslitelnými tělními tekutinami. Jeho opus bývá kritiky označovaný za manifest věku pohoršení a svérázný žertéř si tu vskutku bere na paškál nejrůznější internetové iniciativy a agendy a daří se mu sebejistě kráčet na ostré hraně mezi jízlivou kritikou a prostým humpoláckým ignorantstvím. Kaufman zkrátka opět s tváří v škrabošce (a prstem v análu) obrací v posměch naši důstojnost. Blít či neblít, to je oč tu poběží.\n\n\t\t\n\t\t\t\t(Festival otrlého diváka)",
  "posterUrl": "https://image.pmgstatic.com/cache/resized/w140/files/images/film/posters/164/709/164709619_5e71cb.jpg"
}