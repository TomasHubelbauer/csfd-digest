{
  "id": 197182,
  "url": "https://www.csfd.cz/film/197182-harry-potter-a-fenixuv-rad/",
  "name": "Harry Potter a Fénixův řád",
  "screenings": {
    "Praha - Kino Kavalírka": [
      "2023-02-03T19:00:00.000Z"
    ]
  },
  "content": "Harryho Pottera a jeho bratrance Dudleyho napadnou během prázdnin mozkomorové. Harrymu se sice podaří v poslední chvíli oba zachránit pomocí ochranného kouzla \"patrona\", ale za jeho použití před mudly mu hrozí vyloučení ze školy. Po krátkém setkání s Hermionou, Ronem, Siriusem, profesorem Lupinem a dalšími přáteli v domě Fénixova řádu pokračuje Harry v cestě na ministerstvo kouzel, kde má disciplinární řízení rozhodnout o jeho osudu. Přes napjatou situaci Brumbál zvrátí rozhodnutí v jeho prospěch. Že potíže čekají i ve škole, pochopí Harry, když zjistí, že na příkaz ministerstva je novou učitelkou obrany proti černé magii protivná Dolores Umbridgeová. Harry má stále podivnější sny, které ho pojí s Voldemortem. Zachrání sice díky tomu život panu Weasleyovi, Brumbál se však jeho vidin obává a pověří profesora Snapea, aby chlapce cvičil v nitroobraně a naučil ho, jak komukoli zabránit v přístupu do své mysli.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/000/044/44372_614c47.jpg"
}