{
  "id": 334970,
  "url": "https://www.csfd.cz/film/334970-zpusob-zabijeni/",
  "name": "Způsob zabíjení",
  "screenings": {
    "Praha - Kino Ponrepo": [
      "2023-06-07T19:45:00.000Z"
    ]
  },
  "content": "V roce 1965 převzala v Indonésii násilně moc armáda. Do té doby „malé ryby“ místního podsvětí, zloději či vymahači dluhů, dostaly od vojáků jediný úkol: zabíjet komunisty. Jejich eskadry smrti a představitelé režimu vyvraždili více než milion údajných komunistů, etnických Číňanů a intelektuálů. Dánští filmaři nyní vyzvali bývalé vůdce těchto jednotek, aby se pokusili své řádění ztvárnit v hraném filmu a proces zdokumentovali. Anwar a jeho druzi tak tančí minulostí ve stylizovaných scénách, oslavují „osvobození“ duší mrtvých komunistů, vyslýchají oběti převlečeni za gangstery z hollywoodských filmů 50. let nebo se prohánějí prérií a kosí nepřátele jako dobyvatelé Divokého západu. Natáčení filmu je soustem pro místní média a oživování nevyřešené minulosti vyvolává rozporuplné reakce Indonésanů. Vrazi vtipkují o svých činech v televizních show a jsou oslavovanými hosty státních představitelů. Dokument Způsob zabíjení je děsivým vhledem do myslí masových vrahů a sondou do společnosti, kterou pomohli stvořit.\n\n\t\t\n\t\t\t\t(Jeden svět)",
  "posterUrl": "https://image.pmgstatic.com/cache/resized/w140/files/images/film/posters/159/004/159004925_ece5c2.jpg"
}