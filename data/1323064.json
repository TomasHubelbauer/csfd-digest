{
  "id": 1323064,
  "url": "https://www.csfd.cz/film/1323064-kdo-nejsem/",
  "name": "Kdo nejsem",
  "screenings": {
    "Praha - Kino 35": [
      "2023-11-04T20:00:00.000Z"
    ]
  },
  "content": "Co dělá muže mužem a ženu ženou? Kde společnost a biologie umisťují hranice a jak do binárního světa zapadají lidé, kteří se přímo na této hranici narodili? Influencerka Sharon je finalistka miss Jihoafrické republiky a Dimakatso je nebinární aktivista*ka. Ačkoliv jsou pravými opaky, sdílí jednu škatulku intersexuality spolu s dalšími 150 miliony lidí. Cesta za nalezením identity a místa ve světě nás zavede ke specialistovi na genetiku, šamanským rituálům i emotivním rozhovorům se stávajícími i potenciálními členy rodiny. Hlavním poselstvím filmu ale zůstává: jsi takový člověk, jak se dokážeš definovat jen ty sám*sama a nikdo ti do toho nemůže mluvit. Dokument vznikl v úzké spolupráci režisérky a dvou hlavních postav a překvapí naprostou vzájemnou důvěrou a otevřeností o tématu, kterému se jinak nevěnuje přílišná pozornost. Snímek vyhrál mnoho cen na velkých festivalech – na Docs Barcelona, v Krakově, na Doc Edge na Novém Zélandu a ze Soluně si odnesl hned ceny tři.\n\n\t\t\n\t\t\t\t(Mezipatra)",
  "posterUrl": "https://image.pmgstatic.com/cache/resized/w140/files/images/film/posters/168/195/168195068_2mpkfu.jpg"
}