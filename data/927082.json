{
  "id": 927082,
  "url": "https://www.csfd.cz/film/927082-pansky-klub/",
  "name": "Pánský klub",
  "screenings": {
    "Praha - Letní kino Kamínka": [
      "2023-06-22T21:30:00.000Z"
    ]
  },
  "content": "Terapie pro „eroticky závislé“ svede dohromady naprosto nesourodou pětici. Sympatický a nesmělý učitel Cyril (Jiří Mádl) se obává svých lechtivých představ o studentkách. Neomalený erotoman a notorický záletník Eda (Milan Šteindler) si stále dokazuje svoji mužnost. Mladý ajťák Martin (Martin Leták) se prezentuje jako velký milovník, ale jeho vystupování budí spíše rozpaky. Postarší scenárista Přemek (Bolek Polívka) by se rád ubránil svodům své dlouholeté múzy, zatímco vyhořelý rocker Gigi (Zdeněk Žák) už má to nejlepší očividně dávno za sebou… Nebo ne? Sezení výstředních účastníků probíhají pod taktovkou atraktivní, ale nepříliš zkušené psycholožky Lindy (Kristýna Hrušínská), které se terapie brzy vymkne z rukou. Otěže přebírají samotní „klienti“, setkání nabírají nečekaný spád a rozjíždí se svižná mozaika neuvěřitelných příběhů. Komedie o lásce a jejích podobách a o tom, že nikdy není pozdě pokusit se něco napravit.\n\n\t\t\n\t\t\t\t\t(Magic Box)",
  "posterUrl": "https://image.pmgstatic.com/cache/resized/w140/files/images/film/posters/166/095/166095669_340429.jpg"
}