{
  "id": 18089,
  "url": "https://www.csfd.cz/film/18089-denik-bridget-jonesove/",
  "name": "Deník Bridget Jonesové",
  "screenings": {
    "Praha - Kino Aero": [
      "2024-01-19T20:30:00.000Z"
    ]
  },
  "content": "Bridget Jonesová je jednatřicetiletá sympatická Angličanka, která svou osamělost zahání cigaretami, alkoholem a množstvím nezdravého jídla. Navíc má zvláštní talent na trapasy. Jeden z nich ji čeká na novoroční oslavě, kde se jí matka pokusí dohodit vhodného ženicha. Tentokrát to je protivný a snobský právník Mark Darcy, kterého zná z dětství. Nejenže je Bridget nesympatický, ale navíc se před ním ztrapní. To je poslední kapka, která ji vede k rozhodnutí omezit kouření, alkohol, nezdravé jídlo a také sny o mužích. Díky řadě drobných trapasů v nakladatelství, kde pracuje, si jí všimne její pohledný nadřízený Daniel Cleaver, který s ní začne otevřeně flirtovat. Z Daniela a Bridget se stanou milenci a žena prožívá chvilky opravdového štěstí. Toto období netrvá dlouho, protože Bridget zjistí, že ji přelétavý Daniel podvádí s kolegyní. Navíc se dozví, že její matka opustila otce. Bridget se nejprve doma opije, ale pak se rozhodne začít nový život.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/159/533/159533434_ef76c1.jpg"
}