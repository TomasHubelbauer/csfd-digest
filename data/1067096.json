{
  "id": 1067096,
  "url": "https://www.csfd.cz/film/1067096-reka/",
  "name": "Řeka",
  "screenings": {
    "Praha - Kino Atlas": [
      "2024-07-21T19:30:00.000Z"
    ]
  },
  "content": "Řeky jako úžasný sochař vytvarovaly Zemi do podoby, jakou známe. Ohladily hory, vyhloubily údolí a vytvořily úrodné pláně, které pak ozdobily svými meandry. Mnohde jsou řeky vnímány jako zdroj naděje a předmět uctívání, jinde léčí, žehnají, smývají hříchy a očišťují mrtvé. Řeky jsou tepnami planety. Kamkoli putují, tam se objevují, přežívají a snad i vzkvétají všechny formy života, včetně lidského. Naše rané osudy formovala právě vůle řek. V průběhu času se staly cestami, po nichž se do vnitrozemí šířily obchod a technologie. Po řekách připlula poezie, příběhy, náboženství, politika a konflikty. Řeky vypěstovaly naše města a velkoměsta… Film Řeka bere diváky na cestu prostorem a časem, pokrývá šest světadílů a prostřednictvím nejmodernějších filmařských prostředků včetně satelitních záběrů představuje řeky z perspektiv, jaké jsme ještě neviděli. Výsledkem spojení obrazu, hudby a střídmého poetického komentáře je snový a působivý snímek, který oslavuje divokost řek, ale zároveň upozorňuje na jejich zranitelnost.\n\n\t\t\n\t\t\t\t\t(AČFK)",
  "posterUrl": "https://image.pmgstatic.com/cache/resized/w140/files/images/film/posters/166/468/166468264_f08970.jpg"
}