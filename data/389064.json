{
  "id": 389064,
  "url": "https://www.csfd.cz/film/389064-kocour-v-botach-posledni-prani/",
  "name": "Kocour v botách: Poslední přání",
  "screenings": {
    "Praha - Bio Oko": [
      "2023-06-04T10:00:00.000Z"
    ],
    "Praha - Komorní kino Evald": [
      "2023-06-11T14:00:00.000Z"
    ]
  },
  "content": "Když máte k dispozici devět životů, tak vám na tom, že tu a tam něco odskáčete, vůbec nezáleží, zvlášť když jste legendární hrdina, který se dobrovolně vrhá do těch nejbláznivějších dobrodružství. Kocour v botách právě zachránil obyvatele jednoho městečka před řáděním zuřivého obra, jenže při tom přišel o předposlední ze svých životů. Takové zjištění by zamávalo s mnohem odolnějším charakterem. Kocour se proto rozhodne pověsit boty na hřebík a žít dál v relativním bezpečí kočičího útulku jako obyčejný chlupatý mazlíček. To by ovšem nesměl mít v patách drsnou Zlatovlásku a její tři drsné medvědí parťáky, kteří s ním mají nevyrovnané účty, a také tajemného Vlka, který šermuje jako ďábel (a možná taky ďábel je). Naděje naštěstí umírá poslední – v Kocourově případě má podobu legendární Hvězdy přání, která by mu mohla obnovit ztracené životy. Jenže taková vzácná věc se nesmírně těžko hledá. Kocour v botách musí spolknout hrdost a uzavřít příměří se svou věčnou soupeřkou, kočičí zlodějkou Čiči Pacičkou. Spolu s ní a novým kamarádem Psem, který kdovíproč předstírá, že je kočka, se vydává vstříc pohádkovému dobrodružství, na jehož konci na všechny čeká odměna. Tedy pokud najdou Hvězdu přání jako první.\n\n\t\t\n\t\t\t\t\t(CinemArt)",
  "posterUrl": "https://image.pmgstatic.com/cache/resized/w140/files/images/film/posters/166/887/166887811_a46ea6.jpg"
}