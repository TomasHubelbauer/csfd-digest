{
  "id": 6996,
  "url": "https://www.csfd.cz/film/6996-blade/",
  "name": "Blade",
  "screenings": {
    "Praha - Kino Balt": [
      "2024-02-27T18:30:00.000Z"
    ]
  },
  "content": "Blade je statný černoch, napůl člověk a napůl upír, který s pomocí starého a nemocného učitele Whistlera bojuje proti upírům. Vtrhne na obrovskou upíří diskotéku, všechna monstra zlikviduje a zmizí dřív, než se objeví policie. Mezi oběťmi je také zuhelnatělé tělo upíra Quinna, který však na patologii obživne, vysaje patologa a poraní jeho kolegyni. Potom uteče před Bladem a policií do opuštěné továrny, kde má základnu. Mezitím dochází ve společenství upírů ke sporu. Mladý ctižádostivý Frost lidmi pohrdá, protože je považuje pouze za potravu, a chce neomezenou moc. Karen je napadena policistou, který upírům slouží. Podaří se jí ubránit a Blade se jeho sledováním dostane na stopu další upírské komunity. Blade s Karen proniknou do archívu, kde zabijí zrůdného strážce a zjistí, že Frost chystá rituál, kterým chce oživit boha krve Le Magru, s jehož pomocí by ovládl lidstvo. Frost pronikne do továrny, kde se zmocní Karen a smrtelně zraní Whistlera. Blade se vydá za Frostem a likviduje všechny upíry, kteří se mu postaví do cesty. Je poražen, když se před ním objeví jeho matka.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/159/532/159532955_a6bee7.jpg"
}