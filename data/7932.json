{
  "id": 7932,
  "url": "https://www.csfd.cz/film/7932-maska/",
  "name": "Maska",
  "screenings": {
    "Praha - Kino Kavalírka": [
      "2024-10-31T20:30:00.000Z"
    ]
  },
  "content": "Potrhlý a ušlápnutý bankovní úředníček Stanley Ipkiss jednou v noci uvidí z mostu něco ve vodě. Myslí si, že se někdo topí, a chce mu pomoct, ale zjistí, že tam plave nějaké smetí a v něm se chytila podivná zelená maska. Když si ji doma zkusí nasadit, začnou se s ním dít úžasné věci. Vládne nadpřirozenými schopnostmi. Hned toho využije a vyřídí si účty s lidmi z nejbližšího okolí, kteří mu něco provedli nebo ho nemají rádi. Stanley netuší, že na banku, ve které pracuje, se chystá parta mafiánů v čele s Dorianem Tyllerem, který chce ovládnout celou mafiánskou scénu ve městě. Půdu mu připravuje krásná zpěvačka Tina, která Stanleyho okouzlí. Stanley v masce banku vykrade sám. Potom v baru, v němž Tina zpívá, předvede úžasné věci a Tina se do něj zamiluje. Po muži se zelenou maskou jde policie i investigativní novinářka Peggy, která předstírá ke Stanleymu lásku, ale zradí ho Dorianovi. Ten se zmocní masky a s její pomocí si chce vyřídit účty s kmotrem mafie. Stanley se Tině přizná, že muž v zelené masce, který ji okouzlil, je on sám, ale Tina ho miluje i tak a masku nakonec hodí zpátky do řeky.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/159/604/159604834_cf4eeb.jpg"
}