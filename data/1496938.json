{
  "id": 1496938,
  "url": "https://www.csfd.cz/film/1496938-nilin-sen-o-zivote-v-rajske-zahrade/",
  "name": "Nilin sen o životě v rajské zahradě",
  "screenings": {
    "Praha - Bio Oko": [
      "2024-03-25T20:30:00.000Z"
    ],
    "Praha - Městská knihovna v Praze - Ústřední knihovna": [
      "2024-03-27T19:00:00.000Z"
    ]
  },
  "content": "Lejla žije se svou šestiletou dcerou v severoíránském Mašhadu. Město je významným bodem pro šíitské poutníky, zároveň je však nechvalně známé také fenoménem síghe, tedy dočasných manželství. V Íránu, sešněrovaném přísnými náboženskými pravidly, jde o legální způsob, jak praktikovat nevěru. Manželství na dobu určitou umožňuje mužům udržovat sexuální vztahy vedle své právoplatné manželky i s dalšími ženami. Děti, které se z těchto svazků narodí, však pro společnost oficiálně neexistují. To je i případ malé Nily. Její matka neúnavně bojuje, aby pro dívku získala rodný list, bez kterého nemůže nastoupit do školy. Pouští se proto do dlouhého a traumatizujícího soudního sporu s Niliným otcem. Ten Lejle vyhrožuje, že jí dceru po dovršení jejích sedmi let vezme, na což má coby její otec v Íránu právo. Lejla čelí domácímu násilí a celospolečenské šikaně, ale nevzdává se a pere se za lepší budoucnost své jediné dcery.\n\n\t\t\n\t\t\t\t(Jeden svět)",
  "posterUrl": "data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"
}