{
  "id": 1599509,
  "url": "https://www.csfd.cz/film/1599509-neslysim-niceho/",
  "name": "Neslyším ničeho",
  "screenings": {
    "Praha - Kino Atlas": [
      "2024-12-11T19:30:00.000Z"
    ]
  },
  "content": "Hlavní postava Jana (Martina Pártlová) se rozhodne natočit ambiciózní film o životě Bedřicha Smetany, bohužel hned na začátku z projektu odstoupí hlavní partner a producent Richard (Jaroslav Dušek) se rozhodne natáčení zastavit. Jana se však svého snu nehodlá vzdát a díky náhodě získává nové pomocníky - dva Youtubery! (Radion „Rady\" Drozdov a Josef Láska). Začíná společná tvůrčí etapa plná humorných situací, které staví na kontrastu mezi generacemi „X\" a „Z\". Základním jmenovatelem celého příběhu je životní pouť Bedřicha Smetany, která je vyobrazena historickými sekvencemi a je v mnohém podobná životnímu příběhu naší hlavní hrdinky Jany. Diváci se tak například dozví o vážném úrazu Bedřicha Smetany v dětství, ale uslyší i Smetanova zásadní hudební díla („Má vlast\", „Trio G moll\", „Prodaná nevěsta\", atd...) v originálním podání Plzeňské filharmonie. Celý film je orámován lehkým magickým realismem a je paralelou bídy kultury a uměleckého nepřijetí jak v 19. stol. tak i v současnosti. Poukazuje na dnešní stav společnosti, kdy povrchní a komerční témata postupně ovládají multimediální prostor. Ale zároveň připomíná, že je důležité neopouštět vlastní sny.\n\n\t\t\n\t\t\t\t\t(11:11 production)",
  "posterUrl": "https://image.pmgstatic.com/cache/resized/w140/files/images/film/posters/169/589/169589192_km9iun.jpg"
}