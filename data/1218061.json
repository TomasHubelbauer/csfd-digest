{
  "id": 1218061,
  "url": "https://www.csfd.cz/film/1218061-pravidlo-34/",
  "name": "Pravidlo 34",
  "screenings": {
    "Praha - Kino 35": [
      "2023-11-03T20:00:00.000Z"
    ]
  },
  "content": "Ať je to co je to, někde v hlubinách internetu o tom vždycky existuje porno. Své se o tom dozví i třiadvacetiletá Simone – ve dne zapálená studentka práv a obhájkyně obětí domácího násilí, v noci webcam sex worker a modelka. Mezi akademickými diskuzemi o sexistickém právním řádu v Brazílii Simone na internetu ohledává i limity vlastní sexuality – nejen díky platícím zákazníkům, kteří požadují stále extrémnější performance, ale i z vlastní zvědavosti. Když pak narazí na BDSM video o konsensuálním a uspokojivém blokování dýchacích cest, nezvládne už rozšiřování hranic vlastního sexuálního komfortu dál bránit. Za zpocené a udýchané drama o erotickém experimentu, svobodomyslnosti, ale i komplexitě a vlastnictví svého těla získala režisérka Julia Murat Zlatého leoparda na prestižním festivalu v Locarnu.\n\n\t\t\n\t\t\t\t(Mezipatra)",
  "posterUrl": "https://image.pmgstatic.com/cache/resized/w140/files/images/film/posters/167/604/167604108_4n0y2m.jpg"
}