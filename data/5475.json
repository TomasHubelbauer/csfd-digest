{
  "id": 5475,
  "url": "https://www.csfd.cz/film/5475-duchacek-to-zaridi/",
  "name": "Ducháček to zařídí",
  "screenings": {
    "Praha - Kino Ponrepo": [
      "2023-01-14T18:00:00.000Z"
    ]
  },
  "content": "Pan Ducháček je sice poněkud svérázný patron, nicméně jako koncipient advokátní kanceláře doktora Faulknera je naprosto nenahraditelný. Zejména v okamžiku, kdy se Faulkner zamiluje do sympatické Julie, dcery Alžběty z Rispaldiců. Nikdo kromě něj totiž netuší, že rozhazovačná rodina, jejíž finanční záležitosti kancelář spravuje, už nemá žádné peníze a že ji doktor z lásky k Julii financuje ze svého. Situace se vyhrotí, když advokát požádá dívku o ruku. Ona, i když ho také miluje a ke své lásce se mu přizná, odmítne, aby vyhověla své povýšené matce, pro kterou mladík není tou správnou partií. Přestože se vinou své finanční podpory Rispaldicům Faulkner sám ocitne na mizině, donutí Ducháčka, aby sehnal pětadvacet tisíc na proplacení směnky, kterou podvodně podepsal Juliin bratr. Koncipient sice peníze opatří, vzápětí však vyrazí na zámek, kde rodinu bez servítků seznámí se skutečným stavem jejich financí a počne organizovat dražbu rodinného majetku, kterým by pokryl dluhy.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/167/035/167035172_c5e926.jpg"
}