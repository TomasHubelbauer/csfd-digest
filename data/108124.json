{
  "id": 108124,
  "url": "https://www.csfd.cz/film/108124-vassa/",
  "name": "Vassa",
  "screenings": {
    "Praha - Kino Ponrepo": [
      "2023-12-04T18:00:00.000Z"
    ]
  },
  "content": "Při psaní scénáře Vassy vyšel Panfilov z druhé verze předlohy, kterou Maxim Gorkij přepsal na základě první varianty z roku 1910. Snažil se přitom o původnější obraz doby a její protagonistky, zbavený konvenčního ideologického nánosu. Vassu tak můžeme vnímat nikoliv jen coby představitelku třídy poražené Říjnovou revolucí, ale zároveň jako moderní, emancipovanou ženu, která se ocitla v nezáviděníhodné roli oběti a zároveň spolutvůrce tvrdých životních zákonů. V rodinném „provozu“ Železnovových se odráží atmosféra předrevolučního Ruska s jeho konflikty i půvabem, dravostí i únavou. V centru příběhu je však sama Vassa, ve své rozporuplnosti jedna z nejsilnějších postav matky v dramatickém umění minulého století.\n\n\t\t\n\t\t\t\t\t(NFA)",
  "posterUrl": "https://image.pmgstatic.com/cache/resized/w140/files/images/film/posters/000/074/74781_cd8c50.jpg"
}