{
  "id": 15000,
  "url": "https://www.csfd.cz/film/15000-shrek-2/",
  "name": "Shrek 2",
  "screenings": {
    "Praha - Kino Aero": [
      "2024-08-11T19:15:00.000Z"
    ]
  },
  "content": "Když zlobr Shrek zachránil princeznu Fionu a překonal s ní mnohá protivenství, měli spolu podle pohádkových zákonů žít šťastně až do smrti. Jenže jak se záhy ukáže, tak jednoduché to zase nebude. Když po návratu z líbánek najdou ve své močálové chaloupce užvaněného osla, který u nich hodlá na čas zůstat, protože jeho dračice je poslední dobou nějaká divná, je to jen začátek. Vzápětí se totiž u dveří objeví posel s pozváním od Fioniných rodičů, krále Harolda a královny Lillian. Shrekovi se na návštěvu nechce, ale Fiona ho přesvědčí, a tak se nakonec vydají na cestu, doprovázeni oslem. Král je v šoku a při večeři se se Shrekem do krve pohádá. Fiona Shrekovi vyčte, že se z lásky k němu změnila, což on zřejmě není ochoten udělat. Situaci ještě zhorší Dobrá víla, která nevybíravě nutí krále Harolda, aby dodržel dávnou úmluvu, že Fionu si má vzít za ženu její syn, samolibý princ Krasoň…\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/159/450/159450263_fdb61d.jpg"
}