{
  "id": 130766,
  "url": "https://www.csfd.cz/film/130766-odeslo-slunce/",
  "name": "Odešlo slunce",
  "screenings": {
    "Praha - Kino Ponrepo": [
      "2024-04-05T20:30:00.000Z"
    ]
  },
  "content": "Již ve svém debutu naznačila Márta Mészáros některá témata své tvorby, která dosud zůstávala v maďarské kinematografii spíše na okraji zájmu – zejména právo žen určit si svobodně svoji životní cestu navzdory převládajícím společenským stereotypům. V Odešlo slunce je toto téma rozvíjeno na dvou protikladných příkladech – mladé dívky, která jde za svým rozhodnutím (přičemž všemu ostatnímu se odcizuje) a její matky, jež se mlčky podřizuje přísnému patriarchálnímu řádu, v němž žije. Vizuálně oproštěný snímek (jako důsledek dlouholeté dokumentaristické praxe režisérky Mészáros) upozornil na talent neprofesionální herečky Kati Kovács, která se předtím objevila pouze v jedné vedlejší roli. Později ztvárnila klíčové postavy ve filmu Měsíční dvůr Márty Mészáros a ve Svěžím větru Miklóse Jancsóa.\n\n\t\t\n\t\t\t\t\t(NFA)",
  "posterUrl": "https://image.pmgstatic.com/cache/resized/w140/files/images/film/posters/165/380/165380325_ed51a0.jpg"
}