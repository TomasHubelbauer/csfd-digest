{
  "id": 32474,
  "url": "https://www.csfd.cz/film/32474-povidka-o-policajtovi/",
  "name": "Povídka o policajtovi",
  "screenings": {
    "Praha - Kino MAT": [
      "2024-11-03T18:10:00.000Z"
    ]
  },
  "content": "Francouzský film Povídka o policajtovi byl natočen podle skutečné události. Podkladem se stala stejnojmenná kniha vzpomínek někdejšího inspektora Rogera Borniche. Na vzniku filmu se podílel i bývalý příslušník podsvětí Alphonse Boudard a bratr Emila Buissona Jean-Baptiste, vystupující v příběhu pod přezdívkou Le Nus. Emile Buisson proslul již za okupace Francie jako bandita a lupič, po dopadení byl odsouzen na doživotní nucené práce. Pro výrazně psychopatické chování byl umístěn do psychiatrické léčebny, odkud v září 1947 utekl. Byl na svobodě pouze několik měsíců, a za tu dobu spáchal přes dvacet loupeží a téměř deset vražd. Byl dopaden za okolností, které film přesně rekonstruuje. Příběh nelítostného vraha, psychopatického Buissona a „jeho“ policisty, inspektora Borniche je drama dvou hereckých osobností – Jeana-Louise Trintignanta a Alaina Delona.\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/000/020/20344_9b96d8.jpg"
}