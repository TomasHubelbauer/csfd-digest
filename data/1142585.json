{
  "id": 1142585,
  "url": "https://www.csfd.cz/film/1142585-slusny-obcan/",
  "name": "Slušný občan",
  "screenings": {
    "Praha - Kino Lucerna": [
      "2023-05-03T13:00:00.000Z"
    ]
  },
  "content": "Společný život Bena a Raze vypadá jako z katalogu. Harmonický vztah s plány na založení rodiny, krásný byt v rozvíjející se čtvrti Tel Avivu, každé ráno smoothie ke snídani. Jenže realita kolem nich vůbec není tak růžová, jak se z balkónu může zdát. Ben jednoho dne zavolá policii na muže, který se na ulici opírá o strom, jenž hrdina vlastnoručně zasadil. Namísto napomenutí je ale Ben svědkem neopodstatněné a rasově motivované policejní brutality. Incident v něm vzbudí silný pocit viny. Může se s ním vyrovnat, aniž by uznal svoji privilegovanou pozici zajištěného gay bělocha? Komplexní drama pohybující se na hraně černé komedie, melodramatu a sociálně kritického apelu otevírá nepříjemné, ale závažné otázky společenské odpovědnosti, gentrifikace veřejného prostoru a udržitelnosti liberalismu.\n\n\t\t\n\t\t\t\t\t(Queer Kino)",
  "posterUrl": "https://image.pmgstatic.com/cache/resized/w140/files/images/film/posters/167/181/167181191_1d6eef.png"
}