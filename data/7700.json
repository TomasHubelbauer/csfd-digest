{
  "id": 7700,
  "url": "https://www.csfd.cz/film/7700-podfu-c-k/",
  "name": "Podfu(c)k",
  "screenings": {
    "Praha - Bio Oko": [
      "2023-08-29T20:30:00.000Z"
    ]
  },
  "content": "Vypravěčem spletitého příběhu, točícího se kolem ukradeného velkého diamantu, je neúspěšný boxerský promotér zvaný Turek, který se k divokému kolotoči událostí připletl se svým komplicem Tommym vlastně náhodou. Ukradený diamant má předat kurýr Franky Čtyřprsťák americkému šéfovi Avimu. O drahokam však mají zájem další gangsteři a zlodějíčci, mezi nimi především bezohledný ruský zabiják Boris Břitva, černošští provozovatelé zastavárny Vincent a Solomon a nakonec i nemilosrdný gangster a organizátor nelegálních boxerských zápasů Kruťák. V nepřehledné hře o drahocenný lup sehraje významnou roli také irsko-cikánský boxerský šampion Mickey, jehož podivnému dialektu jen málokdo rozumí. Není divu, že při tomto počtu účastníků v pomyslném ringu v tomhle zápase brzy nejde o vítězství, ale o holé přežití... Autorská gangsterská komedie Guye Ritchieho s českým názvem Podfu(c)k nesporně těží z úspěchu tvůrcova předchozího snímku stejného žánru Sbal prachy a vypadni (1998). Scénář údajně vznikal již v průběhu natáčení zmíněného titulu a vychází z podobné zápletky a jejího rozvíjení.\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/162/221/162221230_cb0ab6.jpg"
}