{
  "id": 5999,
  "url": "https://www.csfd.cz/film/5999-stastny-konec/",
  "name": "Happy end",
  "screenings": {
    "Praha - Kino Ponrepo": [
      "2024-01-12T20:30:00.000Z"
    ]
  },
  "content": "Lidé zde chodí pozpátku, koně skáčou přes překážky pozpátku, smrt se stává zrozením a naopak, při jídle vycházejí potraviny lidem z úst na talíř… Jen tak se může stát, že po dopadu se ostří gilotiny zvedne, odsouzencova hlava opět sedí na krku a odsouzenec – řezník Bedřich Frydrych obživne, neboli podle jeho vlastního komentáře „se za poněkud zvláštních okolností narodí“. Pozoruhodná na Happy endu ovšem zůstává hlavně základní myšlenka pracující s tím, že zpětným chodem se divák dopracuje ke zcela protikladnému vnímání původního významu: rozřezávaná manželka je „složena“, smrt se jeví jako zrození, pohřeb tchána jako „doručení“ v rakvi… Především se však tragický – a banální – příběh podváděného manžela-vraha mění v nevšední komedii s dobrým koncem.\n\n\t\t\n\t\t\t\t\t(KVIFF.TV)",
  "posterUrl": "https://image.pmgstatic.com/cache/resized/w140/files/images/film/posters/168/376/168376475_2nc7fn.jpg"
}