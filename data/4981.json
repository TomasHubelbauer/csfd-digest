{
  "id": 4981,
  "url": "https://www.csfd.cz/film/4981-tenkrat-o-vanocich/",
  "name": "Tenkrát o Vánocích",
  "screenings": {
    "Praha - Kino Ponrepo": [
      "2024-04-02T18:00:00.000Z"
    ]
  },
  "content": "Československý prapor, vedený kapitánem Hlouškem, dobude slovenskou podhorskou vesnici dva dny před Štědrým večerem roku 1944. Z nedalekých německých pozic se ozývá vánoční a klasická hudba. Vojáci získají od svých velitelů souhlas k vánočním oslavám. Proti je jen strohý podporučík Jílek, o jehož minulosti se vyprávějí různé fámy a kterému vojáci nedůvěřují. Kapitán Hloušek se rozhodne pro průzkum nepřátelských pozic, který navzdory menšímu incidentu proběhne bez potíží. Svátky klidu a míru mohou začít jak u našich, tak u nepřátel.Režisér Karel Kachyňa se ve svých prvních samostatných filmech (po spolupráci s Vojtěchem Jasným) věnoval vojenské tematice. Drama Tenkrát o vánocích natočil s řemeslnou zručností, projevil však velký cit pro vnitřní život a složitou psychologii svých hrdinů. Mohl se ostatně opřít o kvalitní herecký ansámbl, v čele s Otomarem Korbeláře, který ztvárnil kapitána Hlouška.\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/158/639/158639515_00f9df.jpg"
}