{
  "id": 1363774,
  "url": "https://www.csfd.cz/film/1363774-godard-o-godardovi/",
  "name": "Godard o Godardovi",
  "screenings": {
    "Praha - Kino 35": [
      "2023-11-26T19:00:00.000Z"
    ]
  },
  "content": "(Auto)portrét zesnulého génia mezi režiséry patří do kategorie filmů, během jejichž sledování si přejete, aby nikdy neskončily. Ačkoli je o Godardovi známé, že nebyl na rozhovory skoupý, podařilo se tvůrcům nalézt a do montáže zařadit archivní záběry, které i jeho oddaní fanoušci uvidí poprvé. Smysluplná provokativnost a intelektuální přímočarost by u kohokoli jiného vyzněly jako protimluvy, u Godarda však plně vystihují jeho charisma a výraz, jeho jedinečnost i nezařaditelnost. Pravděpodobně nejinspirativnější filmař všech dob fascinuje i současné adepty filmové režie nejen vlastním dílem, ale i schopností je analyzovat, náročností především vůči sobě samému a vždy tak raritní nesmlouvavostí úsudku.\n\n\t\t\n\t\t\t\t(MFF Karlovy Vary)",
  "posterUrl": "data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"
}