{
  "id": 11342,
  "url": "https://www.csfd.cz/film/11342-ace-ventura-zvireci-detektiv/",
  "name": "Ace Ventura: Zvířecí detektiv",
  "screenings": {
    "Praha - Letní kino Sunset Cinema": [
      "2024-06-13T18:00:00.000Z"
    ]
  },
  "content": "Ace Ventura je specialistou na pátrání po ztracených zvířatech. Jeho nejnovějším případem je pátrání po delfínovi Snowflakeovi, který je maskotem Miamských delfínů, což je tým amerického fotbalu. Delfína ukradli neznámí muži a mužstvo je bez svého maskota značně nejisté, což není před blížícím se Miamským pohárem ten nejlepší stav. Ředitelka marketingu Melissa Robbinsová je sice šokovaná Venturovým klackovitým chováním, přesto mu však případ svěří. Zpočátku se zdá, že stopa vede k bohatému Ronaldu Campovi, který nedávno koupil zařízení na přepravu delfínů a je známý svým zájmem o americký fotbal. Jenže brzy se tato stopa ukáže jako lichá. Případ dostane mnohem závažnější rozměr, když je nalezen trenér Delfínů Podacter mrtev. Ace brilantním způsobem přesvědčí detektiva Aguada i poručici Einhornovou, že nešlo o sebevraždu, ale o vraždu.  \n Objeví také fotografii bývalého hráče Delfínů Raye Finkla, který byl vyhozen poté, co zavinil prohru svého mužstva. Ace však zjistí, že za prohru mužstva může jiný hráč, současná hvězda mužstva Dan Marino, a že Finkle, který skončil v blázinci, z něj před lety uprchl. Ace spěchá za Marinem, ten je však právě v té době unesen. Ace objeví další stopu, která vede přímo k šokujícímu odhalení pachatele obou únosů. Ace již ví, kdo je kdo v této podivné hře, ale ještě má před sebou opravdu těžký úkol, musí zachránit a osvobodit nejen delfína, ale také Marína a včas je dopravit na stadión, kde probíhá rozhodující střetnutí šampionátu.\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/157/859/157859616_24d22b.jpg"
}