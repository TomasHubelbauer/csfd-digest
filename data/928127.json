{
  "id": 928127,
  "url": "https://www.csfd.cz/film/928127-vecny-jozo-aneb-jak-jsem-potkal-hvezdu/",
  "name": "Věčný Jožo aneb Jak jsem potkal hvězdu",
  "screenings": {
    "Praha - Městská knihovna": [
      "2023-01-13T19:00:00.000Z"
    ]
  },
  "content": "Netradičný situačný dokuportrét vypovedá o komplikovanom osobnom vesmíre Joža Ráža – lídra historicky najpopulárnejšej „československej“ poprockovej kapely Elán. Ide o filmové stretnutie s kresťanským budhistom veriacim v komunizmus. Portrét vznikal desať rokov a je nakrúcaný na nečakaných miestach a v otvorených situáciách, ktoré zviditeľňujú súhvezdie Rážovho života: kakao a whisky, hudba a rodina, diktátorstvo a meditácia, okamžik a večnosť, Boh a ničota alebo napríklad dobro a zlo v podobe Šmolka a Gargamela. Režisér filmu Jan Gogola ml. vysvetľuje: „Pristupujem k nemu ako k osobnosti, ktorá v rámci Elánu oslovila niekoľko českých a slovenských generácií a má schopnosť svojou tvorbou zjednocovať, ale ktorá zároveň svojimi verejnými prejavmi spoločnosť dlhodobo rozdeľuje a jej časť až odpudzuje.“ Autor filmu sa poddal rodiacemu sa priateľstvu a jeho pohľad má ambíciu odkryť Rážovu civilnú metafyziku, jeho „prirodzenú schopnosť žitia vo vesmíre s Bohom“.\n\n\t\t\n\t\t\t\t\t(Filmtopia)",
  "posterUrl": "https://image.pmgstatic.com/cache/resized/w140/files/images/film/posters/166/213/166213922_977f8b.jpg"
}