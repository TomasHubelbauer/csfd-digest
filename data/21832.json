{
  "id": 21832,
  "url": "https://www.csfd.cz/film/21832-jumanji/",
  "name": "Jumanji",
  "screenings": {
    "Praha - Kino Balt": [
      "2024-03-25T18:30:00.000Z"
    ]
  },
  "content": "Příběh začíná v roce 1969, kdy dvanáctiletý Alan Parrish objeví starou deskovou hru s podivným názvem Jumanji. Odpoledne, když jeho rodiče odjedou na slavnost, Alan společně s kamarádkou Sárou podivnou hru otevřou a pustí se do hraní. Po několika hodech kostkou se vyděšená Sára stane svědkem toho, jak vtáhne hra Alana dovnitř. O šestadvacet let později se do opuštěného domu Parrishových nastěhuje teta Nora s neteří Judy a synovcem Peterem, jejichž rodiče nedávno zahynuli při nehodě. Děti slyší podivné dunění a na půdě objeví zaprášenou rozehranou hru. Začnou ji hrát a hned po prvním hodu kostkami se začnou dít podivné věci. Objeví se obrovští moskyti, kterým se děti ubrání jen s velkými obtížemi, a za nimi následuje tlupa malých rezatých opic, které začnou likvidovat zařízení domu. A nakonec se objeví obrovský lev a podivný divoch. Je to dospělý Alan Parrish, který prožil šestadvacet let uvnitř hry. Začne se shánět po rodičích, ale s pomocí Petera a Judy zjistí, že zemřeli. Alan se po dlouhém přemlouvání nechá přesvědčit, aby pokračoval ve hře. Ta se totiž musí podle pravidel dohrát až do konce. Musí s nimi hrát také Sára, ta však odmítne. Začne hrát, až když jí Alan nepřímo vyčte, že ho nechala samotného ve hře. Čtveřice si přísahá, že tentokrát hru dohraje do konce. Při každém dalším hodu se totiž vynořuje větší nebezpečí, které hráče ohrožuje. Všichni jsou však odhodláni hrát dál, protože jedině tak lze situaci zachránit.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/158/599/158599655_d63b12.jpg"
}