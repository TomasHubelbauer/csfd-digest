{
  "id": 9855,
  "url": "https://www.csfd.cz/film/9855-zivy-terc/",
  "name": "Živý terč",
  "screenings": {
    "Praha - Kino Aero": [
      "2024-08-30T18:20:00.000Z"
    ]
  },
  "content": "Psychopatický zabiják Emil Fouchon se svou bandou za tučnou odměnu organizují pro zvrhlé zbohatlíky lov na člověka. Protože pečlivě vybírané oběti jsou většinou bezdomovci, kteří nemají žádné příbuzné, běží \"obchod\" poměrně hladce. Komplikace začnou v okamžiku, kdy se objeví právnička Natasha Binderová, která hledá otce, jenž byl jednou z posledních obětí lovu. Fouchonovi zabijáci by si jistě s takovou komplikací snadno poradili, kdyby se neobjevil námořník Chance Boudreaux. Je mistrem bojových umění a bývalým příslušníkem elitní jednotky. Je však bez peněz a nutně potřebuje práci. Nechá se Natashou najmout, aby pátral po jejím zmizelém otci. Brzy se dostane gangu zabijáků na stopu. Netrvá dlouho a dojde k první divoké přestřelce. Její obětí se stane několik vrahů a policistka Carmine Mitchellová, která Natashe a Chancemu pomáhala při pátrání. Chance s Natashou uprchne do blízkých lesů ke svému strýci Douveemu. V patách jim jsou Fouchon a jeho muži, motivováni velkou finanční odměnou za zabití Chance. Kruh kolem pronásledovaného se pomalu uzavírá.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/162/252/162252683_14e455.jpg"
}