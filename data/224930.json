{
  "id": 224930,
  "url": "https://www.csfd.cz/film/224930-sweeney-todd-dabelsky-holic-z-fleet-street/",
  "name": "Sweeney Todd: Ďábelský holič z Fleet Street",
  "screenings": {
    "Praha - Kino Balt": [
      "2023-07-25T18:30:00.000Z"
    ]
  },
  "content": "Nespravedlivě odsouzenému Benjaminu Barkerovi, který musí ve vězení na druhé straně světa strávit celých 15 let se podaří uniknout do Londýna a je plně rozhodnutý pomstít svou rodinu i zmařené roky. V Londýně se setká se svou novou společnicí, paní Nellie Lovettovou, změní si identitu na Sweeneyho Todda a začne provozovat svou starou živnost - holičství. Jeho salón je těsně nad pekařským krámkem, kde paní Lovettová peče své masové bochánky. Todd se zaměří především na svého úhlavního nepřítele, soudce Turpina a jeho poskoka Bamforda, kteří jej nespravedlivě odsoudili. Když se na scéně objeví konkurenční holič, okázalý Ital Pirelli, Sweeneyho identita je zásadním způsobem ohrožena a proto se rozhodne sprovodit jej jedním řezem břitvy ze světa. Zpočátku sice netuší, jak se zbavit těla, ale tento problém záhy vyřeší paní Lovettová, která vzniklou situaci bere jako východisko ze své svízelné situace. Její obchod upadá, a proto začne masové bochánky plnit lidským masem. Masové bochánky paní Lovettové se záhy stanou londýnskou senzací, její obchody rostou a ona začne snít o životě respektované dámy. Sweeney však sní jen a jen o pomstě - ke škodě své i svého okolí...\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/000/050/50283_9111aa.jpg"
}