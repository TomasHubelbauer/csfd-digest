{
  "id": 220735,
  "url": "https://www.csfd.cz/film/220735-hadi-v-letadle/",
  "name": "Hadi v letadle",
  "screenings": {
    "Praha - Kino Balt": [
      "2023-06-16T18:30:00.000Z"
    ]
  },
  "content": "Mladík Sean Jones se stal náhodným svědkem vraždy, kdy mafiánský bos Eddie Kim zavraždí státního zástupce, jenž proti němu chystal žalobu. Jako nepohodlný svědek se pochopitelně stane dalším cílem Kimových zabijáků, před nimi ho nečekaně zachrání drsný agent FBI Neville Flynn. Ten ho také přesvědčí, že jediný způsob, jak být v bezpečí, je vypovídat u soudu. Navzdory všem bezpečnostním opatřením se Kim od svých informátorů dozví, kterým letadlem má být Sean dopraven do Los Angeles. Krátce po startu začnou z krabic v zavazadlovém prostoru vylézat běsnící hadi. Pomalu se rozlézají po letadle a jejich obětí se stane každý, kdo se ocitne v jejich dosahu. Poškodí elektroniku řízení a díky nim zemře i kapitán letadla, který se snažil zjistit příčinu závady. Když pak hadi zaútočí i v pilotní kabině, druhý pilot při obraně omylem otevře v celém letadle schránky s dýchacími maskami a odtud na cestující vypadnou další hadi. Neville Flynn začne s pomocí letušek Claire a Tiffany organizovat záchranu cestujících a obranu proti agresivním plazům. Agenti zjistí, že v letadle jsou stovky hadů z celého světa, proti kterým nemají nemocnice protilátky. Zdá se, že letadlo se stalo dokonalou smrtící pastí, ze které není úniku.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/164/948/164948047_1f8fd1.jpg"
}