{
  "id": 149,
  "url": "https://www.csfd.cz/film/149-horizont-udalosti/",
  "name": "Horizont události",
  "screenings": {
    "Praha - Kino Aero": [
      "2024-08-15T18:15:00.000Z"
    ]
  },
  "content": "V roce 2015 byla na Měsíci založena první stálá kolonie. V roce 2032 začínala těžba nerostných surovin na Marsu. V roce 2040 se moderní kosmická loď Horizont události vydala k hranicím sluneční soustavy. Za planetou Neptun zmizela beze stopy. Šlo o nejhorší vesmírnou katastrofu v historii. Po sedmi letech však opět vyslala signál, z něhož se podařilo rozluštit několik znepokojivých slov. Na záchrannou misi se proto vydává průzkumná loď, vedená kapitánem Millerem. Na palubu je přibrán i konstruktér Horizontu události dr. Weir. Nikdo však posádku nemůže připravit na to, co ji čeká po příletu k dlouho pohřešované lodi. Film Horizont události natočil podle scénáře Philipa Eisnera britský režisér Paul W. S. Anderson, který se později proslavil především filmovou sérií Resident Evil. Hlavní role ve snímku, který získal řadu žánrových cen, ztvárnili uznávaní herci Laurence Fishburne a Sam Neill.\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/164/947/164947979_58e237.jpg"
}