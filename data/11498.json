{
  "id": 11498,
  "url": "https://www.csfd.cz/film/11498-south-park-peklo-na-zemi/",
  "name": "South Park: Peklo na Zemi",
  "screenings": {
    "Praha - Kino Balt": [
      "2024-11-06T20:30:00.000Z"
    ]
  },
  "content": "Čtveřice spolužáků, Kyle Broflovski, Stan Marsh, Kenny McCormick a Eric Cartman si vyrazí do kina na nový kanadský film nazvaný Ohnivé prdele. Pokladní jim sice odmítne lístky prodat protože na film, kde se mluví sprostě, mohou jen v doprovodu rodičů, kluci si však hravě poradí. A skutečně film má na městečko zničující dopad. U dětí je sice velmi úspěšný, rodiče však požadují zákaz jeho promítání, protože sprostá mluva se v městečku rozmáhá jako lavina. Další návštěva kina se stane osudnou Kennymu, který si stejně jako postavy ve filmu zkusí zapálit prd. S popáleninami je odvezen do nemocnice, kde však zemře, když mu lékaři místo srdce transplantují bramboru.\nZatímco Kenny jako většina lidí skončí v pekle, Stan žárlivě sleduje svou lásku Wendy, která dala přednost jedničkáři Gregorymu a rozzlobené ženy založí sdružení Matky proti Kanadě. Vylákají hrdiny sprostého filmu Terrance a Phillipa na talkshow, kde jsou oba vzápětí zatčeni. Kanada vznese protest, ale protože jí to není nic platné, vybombarduje dům klanu Baldwinů. Spojené státy jako odpověď vyhlásí Kanadě válku a ministryní války jmenují Kyleovu matku, která stojí v čele hnutí Matky proto Kanadě.\nArmáda útočí na Toronto, Kanaďané žijící v USA jsou internováni v koncentračním táboře štěstí a vzájemná roztržka se mění ve světovou válku a Satan se těší, že se konečně ujme vlády. Stan, Kyle a Cartman však mají plán jak zachránit svět.\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/162/749/162749809_jdt24n.jpg"
}