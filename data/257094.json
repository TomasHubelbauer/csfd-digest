{
  "id": 257094,
  "url": "https://www.csfd.cz/film/257094-zanik-ceskoslovenska-v-parlamentu/",
  "name": "Zánik Československa v parlamentu",
  "screenings": {
    "Praha - Kino Atlas": [
      "2024-11-09T19:45:00.000Z"
    ]
  },
  "content": "Film o tom, co se dálo v proslulé budově mezi muzeem a divadlem začátkem devadesátých let. Rozhodnout o zániku státu, byt´je jeho konec neodvratný, není snadné. Zvláště, když na začátku všichni vyhlásí zásadní a protichůdné postoje. Film zachycuje parlamentní komunitu postavenou před neobvyklý úkol, zachycuje nejistotu křehkých vztahů, pokusy o domluvu i nekomunikaci a podezřívání, taktizování, práci i teatrální výstupy. To vše nejen jednací síni, ale především v kuloárech. Přesto, že poslanci projevovali různě velkou ochotu nechat nahlédnout štáb „pod pokličku“, film se snaží jít za kulisu projevů a ukázat aspoň trochu, jak se dělá politika. Během třech měsíců, kdy filmaři Federální shromáždění navštěvovali, se jednání o zániku proměnilo v drama plné nejistoty a napětí. Podobně film graduje s každou novou schůzí až k pohřební hostině za federaci na závěr.\n\n\t\t\n\t\t\t\t\t(Doc Alliance Films)",
  "posterUrl": "data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"
}