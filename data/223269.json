{
  "id": 223269,
  "url": "https://www.csfd.cz/film/223269-23/",
  "name": "23",
  "screenings": {
    "Praha - Kasárna Karlín": [
      "2024-01-07T19:00:00.000Z"
    ]
  },
  "content": "Walter Sparrow, který pracuje pro město jako odchytávač zvěře, žije poklidně s milovanou Agathou a synem Robinem. Vše se změní, když dostane za úkol odchytit zatoulaného psa Neda. Zvíře ho kousne a uteče před ním na hřbitov, ke hrobu jakési Laury. Kvůli tomu Walter dorazí pozdě na schůzku s Agathou, která si krátí čekání v antikvariátu a koupí mu knihu 23 - Román o posedlosti. Walter se do knihy začte a je šokován podobností svého života s příběhem detektiva Rybky, jež se netýká jen minulosti, ale jakoby zrcadlila i současnost. Detektiv je posedlý číslem 23 a také Walter ho najednou nachází všude kolem. Na manželčinu radu zajde za psychiatrem Frenchem stejně jako v příběhu Rybka. Znovu narazí na psa Neda, jenž ho opět dovede k Lauřinu hrobu. Za vraždu byl odsouzen její učitel a milenec profesor Flinch. Walter ho navštíví ve vězení, přesvědčen, že právě on je autorem knihy. On však tvrdí, že Lauru nezabil a knihu nenapsal. Walter se dostává na stopu autora a dokonce odhalí místo, kde je zakopána kostra. Jeho žena mezitím objeví v opuštěném psychiatrickém ústavu krabici s nápisem Sparrow. Děj knihy, realita a Walterovy vzpomínky se děsivě prolínají a vedou ho k šokujícímu odhalení.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/164/948/164948272_1c7603.jpg"
}