{
  "id": 8584,
  "url": "https://www.csfd.cz/film/8584-mumie/",
  "name": "Mumie",
  "screenings": {
    "Praha - Kino Aero": [
      "2024-11-07T20:30:00.000Z"
    ]
  },
  "content": "Temperamentní americký dobrodruh a voják cizinecké legie Rick O'Connell hledá v Egyptě své štěstí. Čirou náhodou objeví dávno ztracené Město mrtvých. Jeho objev je pro půvabnou knihovnici káhirského muzea a nadšenou egyptoložku Evelyn archeologický nález století. O'Connell dostane nabídku zavést Evelyn s výstředním bratrem Jonathanem do pouště. Evelyn touží objevit ztracenou Knihu mrtvých, Rick zase prahne po legendárním faraónově pokladu. Ruiny střežené bojovnými Tuaregy však skrývají děsivé tajemství - sarkofág s mumií staroegyptského kněze Imhotepa, jenž byl za svá provinění pohřben zaživa. Zemřel strašnou smrtí, byl sežrán tisíci brouky. Pokud by ho ale někdo oživil, znamenalo by to katastrofu pro celou zemi. Evelyn s Jonathanem a Rickem budou muset překonat strašlivé, životu nebezpečné nástrahy, uniknout příšerným kusadlům smrtících brouků a vést boj se starověkou sektou. A přesně ve chvíli, kdy mohou konečně nabrat dech, Evelyn nechtěně probudí Imhotepa.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/159/449/159449437_a390fe.jpg"
}