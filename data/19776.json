{
  "id": 19776,
  "url": "https://www.csfd.cz/film/19776-zlate-veze/",
  "name": "Zlaté věže",
  "screenings": {
    "Praha - Kino Ponrepo": [
      "2023-12-01T18:00:00.000Z"
    ]
  },
  "content": "Příběh o tom, jak ukrást milion liber ve zlatě. Henry Holland je solidní bankovní úředník, který dostane geniální nápad. Rozhodne se propašovat zlaté cihly v ceně milionu liber z Anglie do Francie v podobě Eiffelovek prodávaných jako suvenýr. Jednoduchý plán ovšem, jak už to bývá, ztroskotá na úplné maličkosti. Náhodou se šest těžítek z ryzího zlata dostane zpět do Anglie a jedno z nich dokonce do rukou policie. Lupiči podniknou všechno možné, aby se jich znovu zmocnili a zahladili stopy. Zpočátku realisticky působící příběh se pomalu přemění v absurdní frašku, která si zachovává typicky britský tón. Holland okrádá banku, v níž pracuje a vodí za nos celý Scotland Yard, ale dělá to s vlídnou zdvořilostí anglického gentlemana. V dnes již klasickém snímku září v hlavní roli Alec Guinness (Hvězdné války, Most přes řeku Kwai), jenž s oblibou střídal vážná dramata s lehkým žánrem. Kromě Oscara za nejlepší scénář získal film dvě ceny Britské filmové akademie (nejlepší film a nejlepší scénář).\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/000/518/518050_1d9960.jpg"
}