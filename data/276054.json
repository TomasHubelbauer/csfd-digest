{
  "id": 276054,
  "url": "https://www.csfd.cz/film/276054-belostne-louky/",
  "name": "Bělostné louky",
  "screenings": {
    "Praha - Kino Světozor": [
      "2023-01-13T20:30:00.000Z"
    ]
  },
  "content": "Poetický snímek odehrávající se v úchvatné scenérii solných jezer v severovýchodní oblasti Íránu sleduje putování Rahmata, který navštěvuje odlehlé ostrovy, kde naslouchá trápení a žalu místních obyvatel a sbírá jejich slzy. V jedné vesnici zemřela mladá žena, protože svým oblékáním a chováním příliš dráždila muže. Na jiném ostrově se zase setkává s utrápeným malířem, kterému jeho okolí vyčítá, že moře maluje rudou a ne modrou barvou, přičemž všichni trvají na tom, aby svou chybu napravil. Rahmatova cesta se stává alegorií současného života v diktátorské zemi, aniž by se přímo vztahovala ke konkrétním politickým či společenským událostem. Nezávislý film stojí na síle svého symbolického jazyka i podmanivých vizuálních metafor.\n\n\t\t\n\t\t\t\t(Febiofest)",
  "posterUrl": "https://image.pmgstatic.com/cache/resized/w140/files/images/film/posters/157/947/157947623_9ee807.jpg"
}