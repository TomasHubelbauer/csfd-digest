{
  "id": 6726,
  "url": "https://www.csfd.cz/film/6726-carodejky-z-eastwicku/",
  "name": "Čarodějky z Eastwicku",
  "screenings": {
    "Praha - Kino Kavalírka": [
      "2024-04-05T20:30:00.000Z"
    ]
  },
  "content": "Eastwick je maloměsto v Nové Anglii a všechno to začalo během tradičně nudné slavnosti před Lenoxovou školou. Tehdy si totiž ovdovělá sochařka Alexandra, čerstvě rozvedená učitelka hudby Jane a manželem opuštěná novinářka Sukie přejí, aby přišla bouřka, která by umlčela otravný projev ředitele Neffa. A ona přijde. Když to pak ženy na svém dýchánku zjistí, společnými silami si vysní ideálního muže. V tu chvíli přijíždí do Eastwicku neznámý cizinec, který koupí rozsáhlý dům za městem. Jmenuje se Daryl Van Horne a všude, kde se objeví, způsobí patřičný rozruch. První jeho svodům podlehne Alex. Stejně dopadne Jane a nakonec i Sukie. Maloměsto samozřejmě nezůstane netečné a pobouřeně reaguje na skandální chování tří kamarádek, které se k Darylovi nastěhovaly a pochytily od něj jeho nenucené vystupování. V čele pobouřených občanů je prudérní Felicie, varující v plamených proslovech před nečistými ďábelskými silami, které se vplížili do městečka. Chová se jako šílenec, až ji nakonec manžel v afektu zabije pohrabáčem. Trojice kamarádek cítí vinu za její smrt, kterou si v duchu přály, a rozhodnou se Daryla opustit. Když nepomůže přemlouvání, rozhodne se použít drsnějších metod a každé z žen dá pocítit to, čeho se v životě bojí nejvíc. Alexandra tuší, kdo jejich trápení způsobil, a jde do Darylova sídla. Ten chce pouze to, aby se k němu všechny tři vrátily a vše bylo jako dřív.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/159/527/159527671_55a435.jpg"
}