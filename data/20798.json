{
  "id": 20798,
  "url": "https://www.csfd.cz/film/20798-past-na-rodice/",
  "name": "Past na rodiče",
  "screenings": {
    "Praha - Bio Oko": [
      "2024-06-29T14:50:00.000Z"
    ]
  },
  "content": "V letním táboře Camp Walden se kurážná jedenáctiletá Hallie, která žije se svým otcem v Kalifornii, setká se stejně starou elegantní Annie, žijící s matkou v Londýně. Střetnou se v šermířském souboji, a když si po jeho skončení sundají přilby, zjistí, že jsou si k nerozeznání podobné. Zatímco v šermu byla úspěšnější Annie, Hallie zvítězí v partii pokeru. Přes vzájemnou nevraživost se dívky dají do řeči o svých rodičích a překvapeně zjistí, že jsou ve skutečnosti dvojčata. A když jim dojde, že ani jeden z rodičů si po rozvodu nenašel nového partnera, řeknou si dívky, že dají otce a matku opět dohromady. A protože každá z nich by ráda poznala druhého z rodičů, rozhodnou se začít tím, že si při odjezdu z tábora vymění místo. Zatímco Hallie se vydává do Anglie jako Annie, její sestra se vydává za otcem do Kalifornie. Obě dívky jsou svými nově objevenými rodiči nadšené. Jenže zatímco dojatá Hallie se seznamuje s dědečkem a matkou, představí otec Annie svou snoubenku, nafoukanou vydavatelku Meredith, které jde zjevně jen o Nickův majetek. Když dívka zjistí, že svatba se má konat už za čtrnáct dní, volá Hallie do Anglie.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/000/334/334464_un6tt5.jpg"
}