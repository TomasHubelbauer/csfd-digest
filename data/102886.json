{
  "id": 102886,
  "url": "https://www.csfd.cz/film/102886-spolecnik/",
  "name": "Společník",
  "screenings": {
    "Praha - Kino Ponrepo": [
      "2024-12-09T18:00:00.000Z"
    ]
  },
  "content": "Georges Granier je poněkud prostoduchý muž, který se shodou okolností ocitne ve vězení za zpronevěru. Celu s ním obývá nebezpečný recidivista Marcel Laigneau, zvaný Šílenec. Zatímco Granier je propuštěn po dvou letech, Marcela čeká doživotní trest. Granier mu ale slíbí pomoct při útěku z vězení. To také uskuteční, přitom ale dojde k přestřelce a Marcel je vážně zraněn. Brzy nato umírá a těsně před smrtí požádá Graniera, aby vyhledal jeho přítele Verona. Granier si mezitím spojí několik souvislostí, které nasvědčují, že Marcel s Veronem před časem provedli loupež dvou miliónu franků, které se nikdy nenašly. Granier pojme nebezpečný plán získat pro sebe Marcelův podíl.\nFilmem Společník (Un cave, 1971) se režisér Gilles Grangier pokusil o návrat ke svým kriminálním filmům z padesátých let, velký úspěch u diváků ale nezaznamenal. Hlavní roli prosťáčka Graniera hrál typově vhodný Claude Brasseur, po jeho boku stála švýcarská herečka Marthe Keller, další herecké obsazení zajistili spíše méně známí herci. Ve Francii měl film premiéru 19. dubna 1972.\n\n\t\t\n\t\t\t\t(argenson)",
  "posterUrl": "https://image.pmgstatic.com/cache/resized/w140/files/images/film/posters/000/032/32772_15cadb.jpg"
}