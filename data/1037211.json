{
  "id": 1037211,
  "url": "https://www.csfd.cz/film/1037211-navzdy-spolu/",
  "name": "Navždy spolu",
  "screenings": {
    "Praha - Kino Lucerna": [
      "2024-02-27T18:00:00.000Z"
    ]
  },
  "content": "„Ahoj babi, to jsem já. Potřeboval bych půjčit nějaké peníze…“ Mladý podvodník cestuje Japonskem a ze starých důvěřivých lidí láká jejich úspory. Babička Cujako ovšem nebude další obětí stále velmi rozšířeného triku japonských podvodníků. Je osamělá, ale ne bezmocná. A tak tedy „dlouho neviděného“ falešného vnuka Šótu pozve k sobě domů. A ten jí, i přes počáteční odpor, musí pomáhat. Oplátkou mu je laskavost, jakou v životě nezažil. V druhé linii filmu rozhlasová moderátorka Kijora připomíná zlatou éru obchodní pasáže Amakusa Gintengai, ve které ale dnes působí už jen staří lidé. Při hledání historických filmů a fotografií navštíví i obchod s hudebninami paní Cujako. Falešný Šóta je tak proti své vůli zatažen i do tohoto projektu a objevuje, že mladí lidé mohou mít i vyšší cíle než jen vlastní prospěch. V rodinných albech nachází svědectví o velkém požáru a ohromné semknutosti lidí při následných opravách. Možná si uvědomí, že i on sám může vést jiný život. Nostalgický film tak lidsky přívětivou formou vykresluje nejeden z problémů dnešní japonské společnosti.\n\n\t\t\n\t\t\t\t(Eiga-sai)",
  "posterUrl": "https://image.pmgstatic.com/cache/resized/w140/files/images/film/posters/165/592/165592003_0af364.jpg"
}