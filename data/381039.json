{
  "id": 381039,
  "url": "https://www.csfd.cz/film/381039-proti-vlastni-krvi/",
  "name": "Proti vlastní krvi",
  "screenings": {
    "Praha - Městská knihovna": [
      "2023-11-20T19:00:00.000Z"
    ]
  },
  "content": "Tři generace nechvalně známé rodiny Cutlerů žijí jako psanci uprostřed krásného anglického hrabství Gloucestershire. V jedné z nejbohatších části Británie bydlí v karavanovém táboře a svůj čas vyplňují bezcílným poflakováním, občasným pytláctvím, příležitostnými zlodějinami, plánovanými loupežemi a potyčkami s každým, kdo se jim nelíbí. Neustále se pohybují za hranou zákona, jejich okolí je nesnáší a policie po nich tvrdě jde. V čele klanu Cutlerů stojí Colby (Brendan Gleeson) a pevnou rukou udržuje ve své kočovné komunitě tradiční životní styl a zvyky. Colby by rád časem předal své vůdcovství synovi Chadovi (Michael Fassbender), ale ten z této vidiny není úplně nadšený. Chad se totiž na svět dívá i jinou perspektivou než jeho táta. Začíná být rozpolcený mezi rodinnou tradicí kočovníků a chmatáků a s tím spojeným drsným životním stylem a touhou se z tohoto vymanit a postarat se svým dětem a manželce o lepší život a budoucnost. S tím je ale spojený konflikt s otcem, který o ničem příliš nesmlouvá a navíc připravuje loupežnou akci, jejímž cílem je honosný dům plný cenností. Chad zjišťuje, že osud a možnost volby nemusí ležet v jeho vlastních rukou...\n\n\t\t\n\t\t\t\t\t(CinemArt)",
  "posterUrl": "https://image.pmgstatic.com/cache/resized/w140/files/images/film/posters/161/634/161634388_190fd8.jpg"
}