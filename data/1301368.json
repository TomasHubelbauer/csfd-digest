{
  "id": 1301368,
  "url": "https://www.csfd.cz/film/1301368-vladimir-suchanek-krasna-neznama/",
  "name": "Vladimír Suchánek - Krásná neznámá",
  "screenings": {
    "Praha - Městská knihovna": [
      "2023-02-01T19:00:00.000Z"
    ]
  },
  "content": "Světoznámý výtvarník a vášnivý hudebník Vladimír Suchánek očima svého syna, dokumentaristy Martina Suchánka... Vladimír Suchánek byl jedním z nejvýznamnějších českých výtvarných umělců druhé poloviny 20. a počátku 21. století. Svými barevnými litografiemi dosáhl uznání po celém světě. Výjimečný člověk mnoha talentů a schopností, akademický malíř, ilustrátor a grafik se do povědomí nejširšího publika dostal také jako kreslíř poštovních známek či mistr v grafické technice exlibris, kterých vytvořil téměř půl tisíce. V neposlední řadě byl také vášnivým muzikantem navždy spjatým především se sametovými tóny klarinetu a legendární kapelou Grafičanka, kterou v roce 1972 jako hudební uskupení českých umělců grafiků založil... Časosběrný dokument je intimní zpovědí tohoto neobyčejného člověka, svědectvím jeho osobní cesty lemované zvraty 20. století i celoživotního rozpolcení mezi jeho největšími láskami – výtvarnou a hudební. Je ale také jednoduše velmi osobním a upřímným dialogem otce a syna, zároveň režiséra snímku Martina Suchánka, který společně se svým tatínkem jeho příběh velmi lidsky a bezprostředně vypráví.\n\n\t\t\n\t\t\t\t\t(Česká televize)",
  "posterUrl": "data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"
}