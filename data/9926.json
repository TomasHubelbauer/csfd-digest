{
  "id": 9926,
  "url": "https://www.csfd.cz/film/9926-prazdniny-v-rime/",
  "name": "Prázdniny v Římě",
  "screenings": {
    "Praha - Žluté kino": [
      "2023-05-30T21:00:00.000Z"
    ]
  },
  "content": "Také princezna chce někdy prožít docela obyčejné dobrodružství a zamilovat se.Příběh romantický až staromódně sentimentální, ale také plný humoru, který čerpá z nejlepších tradic amerických komedií. Jeho hrdinkou je půvabná mladá princezna Anna, následnice trůnu imaginární evropské země, jež přijíždí na státní návštěvu do Říma. Po vyčerpávajícím programu je na pokraji sil a je jí na noc podán uklidňující prostředek. Dříve než droga začne působit, se Anna tajně vydává do nočních římských ulic. Cestou se dostaví ospalost, a tak ani neví, jak se ocitla na noc v bytě novináře. Ten ji následujícího dne chce nejprve využít pro senzační reportáž a provádí ji společně s kamarádem fotografem po Římě… Režisér William Wyler vtiskl komedii nenápadnou dokonalost a lehkost. Pod jeho vedením zkušeného a světem protřelého novináře Joea Bradleyho ztělesnil Gregory Peck (Případ Paradinová, Milionová bankovka, Starý gringo, Mys hrůzy). Křehkou, v cizím prostředí poněkud bezradnou princeznu Annu, neodolatelným způsobem ztvárnila Audrey Hepburnová (Snídaně u Tiffanyho, Šaráda), která také za svůj výkon obdržela Oscara. Dalšího Oscara získala Edith Headová (za nejlepší kostýmy pro černobílý film) a scenárista Ian McLellan Hunter za původní scénář, který svým jménem kryl skutečného autora Daltona Trumba, jenž byl na černé listině).\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/164/896/164896627_0a07f2.jpg"
}