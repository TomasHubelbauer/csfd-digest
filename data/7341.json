{
  "id": 7341,
  "url": "https://www.csfd.cz/film/7341-cinska-ctvrt/",
  "name": "Čínská čtvrť",
  "screenings": {
    "Praha - Kino Lucerna": [
      "2024-11-14T19:30:00.000Z"
    ]
  },
  "content": "Záhada, skládanka, vzrušující pocit nejistoty a tápání, labyrint klamných stop, stejně jako hold americkému černému filmu a detektivnímu příběhu natočenému v stylu retro. To všechno nabízí slavný americký film, jehož děj se odehrává v Los Angeles v roce 1937. Soukromý detektiv Gittes, vyšetřující obvykle manželské nevěry, se ujímá komplikovaného případu, který slibuje cosi nezvyklého – a také se postupně mění v případ vraždy. Gittes jde za rozřešením velmi tvrdohlavě, přes varování slovní i fyzická... Detektivní thriller byl natočen v roce 1974 a dodnes představuje mimořádnou ukázku perfektního filmového řemesla, na níž se podílejí všechny složky: od scénáře Roberta Townea (který byl oceněný Oscarem) přes kameru Johna A. Alonsea a herecké výkony Jacka Nicholsona, Faye Dunawayové a Johna Hustona, až po strhující režii Romana Polanského (Nůž ve vodě, Hnus, Ples upírů, Tess, Rosemary má děťátko, Pianista).\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/162/468/162468141_abb318.jpg"
}