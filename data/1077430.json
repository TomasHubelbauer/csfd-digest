{
  "id": 1077430,
  "url": "https://www.csfd.cz/film/1077430-dobry-sef/",
  "name": "Dobrý šéf",
  "screenings": {
    "Praha - Kino Pilotů": [
      "2023-01-14T21:30:00.000Z",
      "2023-01-16T21:00:00.000Z"
    ]
  },
  "content": "Julio Blanco (Javier Bardem) není žádný neosobní korporátní manažer, jeho továrna na průmyslové váhy Básculas Blanco je rodinný podnik, který řídil už jeho otec. Všechny tu zná, všichni znají jeho a on bere rodinné podnikání opravdu vážně. „Víte, že s mou ženou jsme neměli děti. Moje děti jste vy všichni,“ připomíná svým zaměstnancům. Na stěnách v jeho kanclu už visí pěkná řádka diplomů pro vzornou firmu a nyní si umínil získat další uznání - regionální cenu pro nejlepší podnik. Za pár dní dorazí do továrny komise, která o udělení ceny rozhoduje, a všechno musí být v nejlepším pořádku. Jenže právě v té chvíli se všechno začne jaksi sypat. Vedoucí výroby Mirailles, jindy schopný profík, je teď úplně mimo, protože řeší trable s manželkou. Vedle továrny osaměle demonstruje nedávno propuštěný José a mává transparenty, na kterých nestojí nic, co by komise měla vidět. A aby toho nebylo málo, ještě je tu Liliana, stážistka v marketingu. A Julio Blanco má pro stážistky slabost. Hlavně ty, co si rády nechají zavázat oči... Blancova otcovská pozornost vůči zaměstnancům přesahuje všechny meze. „Když vaše problémy ovlivňují chod podniku, jsou to i moje problémy,“ hlásá a snaží se tahat za nitky jejich osobního života víc, než je zdrávo. Podle jeho názoru totiž váhy, aby vážily správně, někdy potřebují pomoci. Kam až zajde jeho snaha získat cenu pro vynikající podnik?\n\n\t\t\n\t\t\t\t\t(Bontonfilm)",
  "posterUrl": "https://image.pmgstatic.com/cache/resized/w140/files/images/film/posters/166/670/166670032_c5ca10.jpg"
}