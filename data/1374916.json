{
  "id": 1374916,
  "url": "https://www.csfd.cz/film/1374916-andy-warhol-americky-sen/",
  "name": "Andy Warhol – americký sen",
  "screenings": {
    "Praha - Kino Atlas": [
      "2024-12-04T20:30:00.000Z",
      "2024-12-06T19:30:00.000Z"
    ],
    "Praha - Rest.Art": [
      "2024-12-03T19:00:00.000Z",
      "2024-12-15T19:00:00.000Z",
      "2024-12-22T19:00:00.000Z"
    ]
  },
  "content": "Příběh o tom, jak se Andy Warhol, syn slovenských imigrantů v USA, stal ikonou 20. století a zařadil se mezi pár osobností, které měly globální přesah a kompletně změnily náhled na umění. Jeho životní příběh je fascinující, z věčně neduživého chlapce žijícího ve slovanském ghettu v Pittsburghu se stal jedním z nejvlivnějších umělců všech dob – mezi osobnosti, se kterými spolupracoval, patří mimo jiné Marilyn Monroe, John Wayne, Mick Jagger nebo Liz Taylor. Jak se mu podařilo dosáhnout až na vrchol uměleckého světa a co nejvíce ovlivnilo jeho tvorbu? Málo se ví o tom, jak velký vliv na jeho tvorbu měla rusínská kultura a zejména hluboká víra v Boha, ke které se obracel až do své smrti. První část filmu se ale vrací do dávné minulosti, kdy z chudých částí Zakarpatské Rusi a východu Slovenska odcházely stovky mužů i žen za prací do Ameriky a dalších částí světa. Byli mezi nimi i Ondřej Varchola a jeho žena Julie, budoucí rodiče Andyho Warhola. Věděli, že jim se amerického snu dosáhnout nepodaří, zasvětili ale celý život tomu, aby vybudovali lepší podmínky pro svého syna, kterému se tak již v útlém věku otevřely dveře do světa umění.\n\n\t\t\n\t\t\t\t\t(Aerofilms)",
  "posterUrl": "https://image.pmgstatic.com/cache/resized/w140/files/images/film/posters/168/011/168011120_3mlrol.jpg"
}