{
  "id": 4726,
  "url": "https://www.csfd.cz/film/4726-perinbaba/",
  "name": "Perinbaba",
  "screenings": {
    "Praha - Kino Ponrepo": [
      "2023-05-14T18:00:00.000Z"
    ]
  },
  "content": "Pohádková bytost Perinbaba (G. Masina) řídí ze svého jeskynního světa počasí na Zemi. S pomocí obří peřiny, na které skáče jako na trampolíně, spouští v pravý čas sněhovou vánici, s pomocí kouzelných varhan zase ovládá vichr nebo vánek. Jednoho dne zachrání před kmotrou Zubatou (V. Kaplanová) malého Jakoubka, dítě potulných komediantů. Odvážný chlapec, který se Smrtky ani na okamžik nezalekne, jí pomáhá s vyráběním sněhu. Zároveň skrze kouzelná zrcadla pozoruje, jak lidé na zemi žijí a umírají. Zaujme ho malá dcerka vesnického rychtáře Alžbětka, které Zubatá odvede maminku a která potom vyrůstá s chamtivou macechou. Jakubovi to nedá a přes zákaz Perinbaby uteče do světa lidí. Tímto okamžikem doroste v dospělého mladého muže a stane se opět smrtelníkem. Jenže kvůli lásce je tento odvážný mladík schopen i větších obětí…\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/160/865/160865710_88d48d.jpg"
}