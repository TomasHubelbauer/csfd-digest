{
  "id": 8635,
  "url": "https://www.csfd.cz/film/8635-e-t-mimozemstan/",
  "name": "E.T. - Mimozemšťan",
  "screenings": {
    "Praha - Kino Aero": [
      "2024-10-19T15:00:00.000Z",
      "2024-10-29T20:30:00.000Z"
    ]
  },
  "content": "V lese nedaleko jednoho z předměstí Los Angeles přistane kosmická loď. Drobní mimozemšťané se vydají z lodi na průzkum a odebírají vzorky pozemských rostlin. Brzy je však vyruší skupina lidí a mimozemšťané se v panice vrátí do kosmické lodi a odletí. Jednoho z nich, který se nestačil vrátit včas, tu však zapomenou. Trosečník najde skrýš v kůlně domu, kde bydlí desetiletý Elliott se sourozenci. Elliott si tvora všimne a tajně ho přiláká do svého pokoje a začne mu říkat E.T. Ten se z televize naučí několika pozemským slovům. Z různých hraček a věcí běžné potřeby začne podomácku vyrábět komunikační zařízení a současně se sbližuje s citlivým Elliottem. Chlapci využijí halloweenového průvodu masek a pomohou zamaskovanému mimozemšťanovi nepozorovaně proniknout do lesů za město, kde se E.T. uprostřed noci pokusí navázat spojení. Agenti, kteří po něm pátrají, se zmocní vyčerpaného mimozemšťana a v mobilní laboratoři ho podrobí sérii testů. Zatímco Elliott se jakoby zázrakem uzdraví, zdravotní stav E.T. se rychle zhoršuje. Nakonec jeho život vyhasne. Vědci se ho rozhodnou pitvat, dovolí však Elliottovi, aby se rozloučil. A tehdy chlapec zjistí, že mimozemšťan žije a jeho stav byl nutný k navázání spojení. Společně s bratrem se zmocní auta a spolu s kamarády dopraví E.T. na místo, kam si pro něj přiletí jeho druhové.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/162/487/162487298_85e335.jpg"
}