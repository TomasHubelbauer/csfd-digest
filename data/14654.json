{
  "id": 14654,
  "url": "https://www.csfd.cz/film/14654-nemocnice-britania/",
  "name": "Nemocnice Britania",
  "screenings": {
    "Praha - Kino Ponrepo": [
      "2023-01-23T20:30:00.000Z"
    ]
  },
  "content": "Závěrečný film Andersonovy satirické trilogie vznikl podle skutečných událostí, o kterých se režisér dočetl v novinách. Do třetice se setkáváme s hrdinou Mickem Travisem (Malcolm McDowell)  tentokrát v roli podnikavého a zvídavého televizního reportéra, který společně s dalšími postavami tráví jeden den na oslavách 500. výročí luxusní nemocnice Britannia. Zatímco pozornost všech zaměstnanců se obrací k očekávané návštěvě královny matky, investigativní novinář se snaží zjistit okolnosti záhadného genetického projektu Dr. Millera. V nemocnici nic nefunguje tak, jak by mělo, je to jen obludné panoptikum, které chce za každou cenu vzbuzovat pocit normálnosti. Nemocnice je rovněž metaforou britské společnosti, zmítané různými neduhy, funguje jako organismus, kde se současně hlásají ušlechtilé myšlenky o demokracii a zároveň provádějí protilidské zvrácenosti. Anderson ve svém příběhu hravě a chvílemi i cynicky odkazuje na různé žánry filmu (např. hororová epizoda s šíleným lékařem Millerem), linii groteskního podobenství pak podporuje stylizované herectví. Malcolm McDowell tentokrát nevystupuje excentricky do popředí, ale stává se rovnocenným partnerem svých kolegů.\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/166/826/166826813_d46341.jpg"
}