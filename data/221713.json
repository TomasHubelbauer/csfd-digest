{
  "id": 221713,
  "url": "https://www.csfd.cz/film/221713-zodiac/",
  "name": "Zodiac",
  "screenings": {
    "Praha - Kasárna Karlín": [
      "2024-02-16T18:00:00.000Z"
    ]
  },
  "content": "Rozvedený Robert Graysmith pečuje o synka a pracuje jako karikaturista v San Francisco Chronicle. Tady se také v srpnu 1969 dostane k případu záhadného vraha, který o měsíc dříve v kalifornském Vallejo zavraždil mladou Darlene a těžce zranil jejího přítele Mikea. Vrah rozeslal redakcím řady novin dopis, v němž tvrdí, že vraždil už v prosinci, a požaduje zveřejnění zvláštní šifry. V září zaútočí znovu a jeho oběťmi se stanou Cecilia a její přítel Bryan, který vražedný útok přežil. Robert začíná být případem posedlý a obtěžuje redaktora Paula Averyho, který o něm má psát. Po čase se spřátelí a společně sledují nejen další zločiny a zprávy, které vrah novinám rozesílá, ale také práci detektivů pověřených vyšetřováním. Averymu se podaří získat důkazy, že dosud záhadný vrah, přezdívaný Zodiac, poprvé vraždil už v roce 1966, kdy se jeho obětí stala studentka Cheri Jo. Zodiac oznámí, že už své zločiny nebude zveřejňovat. Detektivům se podaří dostat na stopu Arthura Leigha Allena. Důkazy proti němu však nejsou dostatečně průkazné, a tak musí být propuštěn. Policistům se stále nedaří dopadnout vraha ani usvědčit Allena, považovaného za hlavního podezřelého.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/000/004/4872_e8358a.jpg"
}