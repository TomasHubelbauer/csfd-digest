{
  "id": 382123,
  "url": "https://www.csfd.cz/film/382123-mesto-44/",
  "name": "Město 44",
  "screenings": {
    "Praha - Městská knihovna v Praze - Ústřední knihovna": [
      "2024-07-26T21:00:00.000Z"
    ]
  },
  "content": "Město 44 vypráví příběhy mladých lidí, kteří žijí své životy jako by každý den měl být jejich posledním. Není to díky jejich statečnosti nebo lehkovážnosti – tento postoj je přirozený s ohledem na skutečnost, které čelí. Píše se totiž rok 1944 a jejich příběhy se odehrávají v Němci okupované Varšavě. Mladí Poláci vnímají své zapojení do podzemního hnutí nejen jako vlasteneckou povinnost, ale také jako dobrodružství, příležitost se pochlubit před svými vrstevníky a zapůsobit na dívky. Flirtují, předvádí se a dělají plány během jejich odbojového cvičení, aniž by si uvědomovali, že se blížící léto stane nejtěžší zkouškou jejich života. A tak netuší, co pro ně historie připravila... Polské hnutí odporu představované Zemskou armádou (Armia Krajowa) 1. srpna 1944 zahájilo ozbrojené povstání, které mělo osvobodit Varšavu z područí nacistického Německa. Naši hrdinové pod vedením charismatického vůdce Kobry vytvoří jeden z nejodvážnějších oddílů povstání. Jsou svědky i aktéry obětování se a hrdinství, ale i krutosti, zrady a vraždy. Učí se lásce a zjistí, co je to nenávist. Dějiny jim dají krvavou a krutou lekci v dospívání.\n\n\t\t\n\t\t\t\t\t(Cinemart)",
  "posterUrl": "https://image.pmgstatic.com/cache/resized/w140/files/images/film/posters/159/625/159625025_7d639a.jpg"
}