{
  "id": 91936,
  "url": "https://www.csfd.cz/film/91936-howluv-kracejici-hrad/",
  "name": "Howlův kráčející hrad",
  "screenings": {
    "Praha - Kino Aero": [
      "2024-02-20T18:00:00.000Z"
    ],
    "Praha - Kino Atlas": [
      "2024-03-03T15:00:00.000Z"
    ],
    "Praha - Kino Lucerna": [
      "2024-03-01T17:15:00.000Z"
    ]
  },
  "content": "I v pokojném anglickém městečku se mohou dít čáry a kouzla. Mladá a skromná Sofie, nejlepší kloboučnice v salonu, vůbec neví, čím si zasloužila, že ji jednoho dne na ulici zachrání před dotěrnými vojáky krásný čaroděj. Vezme ji pod svou ochranu a udivená Sofie najednou ztrácí půdu pod nohama, stoupají spolu nad městečko, letí jako ptáci... Jenže pak ji čeká trest v podobě zlé čarodějnice. Sofie přijde o své mládí i krásu a dál se musí protloukat světem jako stařena. Její jedinou nadějí je ten krásný mladý čaroděj Howl, který ve svém zámku na muřích nohách obchází krajem. Pohádkový příběh dívky Sofie a mladého čaroděje Howla vypráví především o lidské svobodě a síle lásky. Film získal řadu mezinárodních ocenění, včetně nominace na Oscara za nejlepší celovečerní animovaný film.\n\n\t\t\n\t\t\t\t\t(Aerofilms)",
  "posterUrl": "https://image.pmgstatic.com/cache/resized/w140/files/images/film/posters/162/956/162956614_d97198.jpg"
}