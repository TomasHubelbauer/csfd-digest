{
  "id": 80871,
  "url": "https://www.csfd.cz/film/80871-zajatec-na-zende/",
  "name": "Zajatec na Zendě",
  "screenings": {
    "Praha - Kino Ponrepo": [
      "2023-05-16T18:00:00.000Z"
    ]
  },
  "content": "Po snímku Čtyři příšerní jezdci z Apokalypsy další film Rexe Ingrama, který, pokud nebyl „the worldʼs greatest director“, jak o něm prohlásil Erich von Stroheim, pak byl určitě nepřehlédnutelný solitér němé éry se silným zájmem o vše evropské. Také fiktivní Ruritánie, v níž se odehrává děj Zajatce na Zendě, je bezpochyby říše evropská, britský romanopisec Anthony Hopes si ji představoval situovanou někde mezi Čechami a Saskem. Ačkoli hlavní dvojroli dvou Rudolfů – monarchy a jemu podobného Angličana – ztvárnil Lewis Stone, byl na plakátech jako hlavní lákadlo uváděn Ramon Novarro, což svědčilo o strmém vzestupu tohoto třiadvacetiletého Mexičana mezi miláčky diváků a hlavně divaček. S Rexem Ingramem natočí Novarro do roku 1924 čtyři další snímky.\n\n\t\t\n\t\t\t\t\t(NFA)",
  "posterUrl": "https://image.pmgstatic.com/cache/resized/w140/files/images/film/posters/165/576/165576640_ba8f4e.jpg"
}