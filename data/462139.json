{
  "id": 462139,
  "url": "https://www.csfd.cz/film/462139-high-life/",
  "name": "High Life",
  "screenings": {
    "Praha - Edison Filmhub": [
      "2023-08-24T16:30:00.000Z"
    ]
  },
  "content": "Monte (Robert Pattinson) a jeho malá dcera Willow žijí společně v naprosté izolaci na palubě kosmické lodi hluboko ve vesmíru. Monte, pro kterého byla přísná sebekázeň obranným štítem proti touze, se stal otcem proti své vůli. On i žena, která dítě porodila, byli členové posádky vězňů – odsouzenců k smrti. Pokusní králíci poslaní na misi s cílem najít alternativní zdroje energie. Mise se účastní také lékařka (Juliette Binoche), která zkoumá lidskou sexualitu v extrémních podmínkách a s vězni má své vlastní záměry. Otec a dcera se společně přibližují cíli – černé díře, kde čas a prostor přestávají existovat. Filozofická sci-fi režisérky Claire Denis o hledání podstaty lidskosti ve vesmírných kulisách.\n\n\t\t\n\t\t\t\t\t(Film Europe)",
  "posterUrl": "https://image.pmgstatic.com/cache/resized/w140/files/images/film/posters/163/333/163333301_658b2d.jpg"
}