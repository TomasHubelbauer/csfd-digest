{
  "id": 260333,
  "url": "https://www.csfd.cz/film/260333-zpustlina/",
  "name": "Zpustlina",
  "screenings": {
    "Praha - Kino Aero": [
      "2024-03-07T18:00:00.000Z"
    ]
  },
  "content": "Kultovní bollywoodská nálož osmdesátkových hrůz, cudné erotiky, husťácké akce a nefalšovaného filmového fanouškovství. Veerana představuje neodolatelnou a někdy až nepříčetnou směsici vampírského hororu, soft erotiky, gore efektů, muzikálových výlevů, akčních vylomenin, záchvatů démonické posedlosti, toporných humorů a zdrcujícího rodinného dramatu. Jde o příběh dospívající Jasmin, kterou čas od času ovládnou temné síly a následně ji nutí toulat se v noci po bohapustých končinách a lovit nic netušící šamstry.Společně se Zpustlinou se představí úkaz jménem bratři Ramsayové – nekorunovaní králové indického hororu, průkopníci nulorozpočtového natáčení a žánroví ekvilibristé. Filmařský klan paradoxně vyrostl na posledním propadáku F.U. Ramsaye počátkem 70. let, když se sedmero jeho synů rozhodlo mezi sebe rozdělit klíčové tvůrčí pozice a natočit plnokrevný horor. Inspirováni klasickými monstry z 30. let, hammerovskou produkcí a tvorbou Romera či Friedkina ovládli svépomocí žánr, kterému se Bollywood do té doby vyhýbal jak démon Šivově trojzubci. Svým snímkům navíc vtiskli jedinečný punc díky napojení na místní folklor, jakož i využitím všech filmových atrakcí, které si s přiškrceným rozpočtem mohli dovolit.\n\n\t\t\n\t\t\t\t(Festival otrlého diváka)",
  "posterUrl": "https://image.pmgstatic.com/cache/resized/w140/files/images/film/posters/168/602/168602375_lyknh1.jpg"
}