{
  "id": 1395777,
  "url": "https://www.csfd.cz/film/1395777-smrst/",
  "name": "Smršť",
  "screenings": {
    "Praha - Dlabačov": [
      "2024-04-06T18:00:00.000Z"
    ]
  },
  "content": "Hlavným hrdinom filmového príbehu je forenzný psychológ Martin Lang (Tomáš Maštalír), ktorý prichádza spolu s manželkou Pawlou (Anna Geislerová) do kúpeľov v horách. Ďaleko od civilizácie si chcú oddýchnuť a pokúšajú sa zachrániť vzťah. Prechádzajú vážnou partnerskou krízou, ktorá pramení z hlboko ukrytej traumy, a tento pobyt je pre nich ultimátom – buď svoje problémy prekonajú, alebo sa každý vyberie vlastnou cestou. Kolobeh rutinných dní však naruší príchod tajomnej zásielky – balíka s dôkazovým materiálom z vyšetrovania tragického prípadu. Odosielateľom je Langov kolega, psychológ. Ten od neho potrebuje pomoc v prípade známom ako „jazda smrti“, na konci ktorého boli štyria mŕtvi. Lang sa spočiatku zdráha, ale postupne podľahne neznámej sile, ktorá ho k prípadu priťahuje.\n\n\t\t\n\t\t\t\t\t(Bontonfilm SK)",
  "posterUrl": "https://image.pmgstatic.com/cache/resized/w140/files/images/film/posters/168/662/168662187_qz6ixw.jpg"
}