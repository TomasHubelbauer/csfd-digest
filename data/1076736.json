{
  "id": 1076736,
  "url": "https://www.csfd.cz/film/1076736-vymitac-dabla-znameni-viry/",
  "name": "Vymítač ďábla: Znamení víry",
  "screenings": {
    "Praha - Kino Radotín": [
      "2023-10-14T20:00:00.000Z"
    ]
  },
  "content": "Příběh nového Vymítače ďábla začal na Haiti, kde fotograf Victor (na Oscara nominovaný Leslie Odom, Jr.) přišel před dvanácti lety v důsledku katastrofálního zemětřesení o těhotnou manželku. Naštěstí se podařilo zachránit novorozenou dcerku Angelu, o kterou se Victor od té doby vzorně stará. Absolutně ho proto vykolejí, když se jednoho dne Angela nevrátí domů ze školy. Zmizela společně se spolužačkou Katherine v lese za městem a zoufalí rodiče, policisté, vojáci a dobrovolníci po nich marně pátrají. Třetího dne se stane zázrak. Dezorientované a vyčerpané dívky se objeví na malé farmě, daleko od místa, kde zmizely. Bezmeznou radost však záhy vystřídá narůstající znepokojení. Po důkladném lékařském vyšetření jsou sice Angela i Katherine označeny za zcela zdravé, jejich chování ale naznačuje, že si z toho, co prožily, odnesly víc než jen nepříjemnou vzpomínku. Zkušený exorcista by na první pohled poznal, že jsou obě dívky posedlé. Victor je ale pragmatik, který na peklo ani nebe nevěří, dokud ho nezažije na vlastní kůži. Tou dobou už ale může být pozdě. Pro všechny.\n\n\t\t\n\t\t\t\t\t(CinemArt)",
  "posterUrl": "https://image.pmgstatic.com/cache/resized/w140/files/images/film/posters/168/049/168049050_01c6cr.jpg"
}