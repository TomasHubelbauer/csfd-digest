{
  "id": 6371,
  "url": "https://www.csfd.cz/film/6371-zazie-v-metru/",
  "name": "Zazie v metru",
  "screenings": {
    "Praha - Kino 35": [
      "2024-12-14T14:00:00.000Z"
    ]
  },
  "content": "Holčička Zazie přijíždí poprvé do Paříže a má jedno přání, tak veliké jak dokážou být jedině dětská přání, vidět pařížské metro. Jejím průvodcem a ochráncem při jejím pařížském pobytu je strýc Gabriel, který ji seznámí se svými přáteli, k nimž se malá Zazie chová s otevřeností a půvabem sobě vlastním. Takže, hurá do metra! Ale metro je zavřené, protože zaměstnanci stávkují a Zazie musí tedy vzít za vděk taxíkem Charlese, Gabrielova kamaráda. Ráno čeká strýce Gabriela nemilé překvapení: Zazie si vyšla poznat Paříž. A spolu s ní, jejím pohledem, poznávají Paříž a její obyvatele i diváci. Toto velké dobrodružství holčičky Zazie trvá třicet šest hodin a probíhá v překotném tempu a úžasné legraci.\nFilmová adaptace slavného románu Raymonda Queneaua je ve filmu tím, čím je tento román v literatuře: je vynalézavá, směšná, plná gagů, s lehkostí i plnou vážností si pohrává s různými formami, zvuky, hudbou a barvami, stejně jako si literární text hraje se slovy, syntaxí a pravopisem.\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/165/462/165462089_0929f9.jpg"
}