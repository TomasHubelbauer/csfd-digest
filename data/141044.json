{
  "id": 141044,
  "url": "https://www.csfd.cz/film/141044-jak-golem-na-svet-prisel/",
  "name": "Jak Golem na svět přišel",
  "screenings": {
    "Praha - Edison Filmhub": [
      "2024-11-03T20:00:00.000Z"
    ]
  },
  "content": "Praha 16. století: Císař chce vyhnat židovské obyvatelstvo z města. Aby odvrátil hrozící katastrofu pro obyvatele židovského ghetta, vytvoří rabín Löw bájnou hliněnou postavu Golema a oživí ji pomocí černé magie. Golem zachrání císaři život a přiměje ho tak z vděčnosti odvolat své nařízení. Vlivem souhry nešťastných okolností se Golem obrátí proti svému stvořiteli a rozpoutá chaos. Snímek Jak Golem na svět přišel byl třetí filmovou adaptací židovské legendy Paula Wegenera. Šlo o jednu z umělecky i finančně nejúspěšnějších německých němých filmových produkcí, jejíž výjimečné expresionistické obrazové řešení a dekorace neztratily nic ze své sugestivní působivosti. Konstrukce, které Hans Poelzig vymyslel, byly pro filmovou scénografii naprosto přelomové. Dodnes je tento snímek považovaný za velmi inspirativní v oblasti hororového žánru.\n\n\t\t\n\t\t\t\t\t(Film Europe)",
  "posterUrl": "https://image.pmgstatic.com/cache/resized/w140/files/images/film/posters/164/019/164019841_313431.jpg"
}