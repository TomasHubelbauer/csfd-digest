{
  "id": 298499,
  "url": "https://www.csfd.cz/film/298499-michael/",
  "name": "Michael",
  "screenings": {
    "Praha - Kino Petrohradská": [
      "2023-07-14T18:00:00.000Z",
      "2023-07-18T18:00:00.000Z"
    ]
  },
  "content": "Michael je spořádaný rakouský úředníček, který žije svůj osamocený, pedanticky uspořádaný život v malém rodinném domku s garáží… a sklepem. Každý večer se zatahují rolety a za nimi se začíná odehrávat příběh, který má zůstat Michaelovu okolí zcela utajen. Ve sklepě se totiž skrývá tajemství, které pověst spořádaného muže staví do úplně jiného světla. Film Markuse Schleinzera, bývalého castingového režiséra Michaela Hanekeho, vyvolal ve své době bouřlivý odpor pro svůj metodický, observační přístup k tabuizovanému tématu sexuálního násilí. Schleinzer částečně čerpá z Hanekeho klinického stylu, ale přidává k němu velmi temný humor. Nejde o žádný voyeurismus, ale detailní portrét vyšinutého člověka a jeho pečlivě budované masky, kterou nejlépe vystihuje Michaelův oblíbený song, rozjásaný šlágr „Sunny“ od Boney M.\n\n\t\t\n\t\t\t\t\t(Artcam Films)",
  "posterUrl": "https://image.pmgstatic.com/cache/resized/w140/files/images/film/posters/164/358/164358185_962a1c.jpg"
}