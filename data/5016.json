{
  "id": 5016,
  "url": "https://www.csfd.cz/film/5016-tromeo-a-julie/",
  "name": "Tromeo a Julie",
  "screenings": {
    "Praha - Kino Balt": [
      "2024-02-15T18:30:00.000Z"
    ]
  },
  "content": "Tromeo a Julie je až nečekaně funkční a promyšlenou interpretací nehynoucího příběhu dvou zahynulých milenců. Jistě, z překrásné Verony se děj přesunul na zaflusaný Manhattan, znesvářené rody nejsou v žádném případě vznešené, spíše prohnilé, vyšinuté a zvrácené a té krve, co znovu beznadějně smáčí krev dříve prolitou, je tentokráte trochu více. Ale to jsou jen prostředky adaptace, které umožňují, aby příběh ožil novou energií a promluvil k divákům, které by kostýmní recitace veršovánek odrazovaly. Právě ve zdejším karnevalovém reji tromáckých bizarních naturščiků, bláznivých úchyláren, pukajících hlav, hysterického pitvoření a fekálního humoru o to více vynikne křehkost i síla osudové lásky.\n\n\t\t\n\t\t\t\t(Festival otrlého diváka)",
  "posterUrl": "https://image.pmgstatic.com/cache/resized/w140/files/images/film/posters/160/523/160523451_b341d6.jpg"
}