{
  "id": 42949,
  "url": "https://www.csfd.cz/film/42949-harry-potter-a-ohnivy-pohar/",
  "name": "Harry Potter a Ohnivý pohár",
  "screenings": {
    "Praha - Kino Kavalírka": [
      "2023-11-03T19:00:00.000Z"
    ]
  },
  "content": "Navzdory zlým snům, které ho nepřestávají pronásledovat, vydá se Harry s Weasleyovými na čtyřsté dvacáté druhé famfrpálové mistrovství světa. Slavnostní zahájení je velkolepé, v noci však kemp přepadne skupina maskovaných čarodějů, kteří vyvolávají paniku a na obloze vykouzlí obrovskou lebku s hadem v ústech. Znamení Voldemortovo. Je jasné, že se blíží temná doba. Je to zřejmé i z faktu, že se tu bude konat významný Turnaj tří kouzelníků, jehož vítěz získá Ohnivý pohár. Do soutěže se smějí přihlásit pouze kouzelníci starší sedmnácti let. Do Bradavic přijíždí nejen nový učitel obrany proti černé magii Alostor Moody, ale také výpravy ze dvou dalších evropských kouzelnických škol. Zatímco se napjatě čeká na trojici, kterou pohár vybere, začíná vyučování. Moody dává od první hodiny jasně najevo, že bere obranu proti černé magii vážně. Nastává slavnostní okamžik. Pohár vybere do turnaje Cedrica, Viktora a Fleur. K úžasu všech určí ještě Harryho, i když mu ještě není sedmnáct. Podle pravidel se musí turnaje zúčastnit, protože byl pohárem vybrán. Harry zjistí, že prvním úkolem bude získat zlaté vejce, střežené drakem. Kolegiálně to prozradí Cedricovi a oběma se to v napínavém souboji podaří stejně jako Viktorovi a Fleur. Zatímco se chystají na druhý úkol, blíží se velký Vánoční ples. A to ještě netuší, že se závěrečný úkol turnaje změní v děsivou noční můru, která bude někoho stát život.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/000/024/24512_d54bf0.jpg"
}