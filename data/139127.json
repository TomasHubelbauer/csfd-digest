{
  "id": 139127,
  "url": "https://www.csfd.cz/film/139127-samson-a-sally/",
  "name": "Samson a Sally",
  "screenings": {
    "Praha - Kino Ponrepo": [
      "2024-04-21T15:00:00.000Z"
    ]
  },
  "content": "Dánský animovaný film Samson a Sally bez příkras zobrazuje ničivý dopad lidského jednání na život v oceánu. Sledujeme příběh mladého samotářského vorvaně Samsona, který v oceánu čelí existenčním hrozbám. Jednoho dne se seznámí s vorvaní samičkou Sally, ta jako jediná přežila útok velrybářů na své hejno, a záhy se z nich stanou nerozluční přátelé. Později jejich přátelství přeroste ve velkou lásku. Nad vlnami i pod nimi panuje ponurá atmosféra – nebezpečí představují velrybářské lodě, hořící ropné skvrny, radiace i dravé kostky. Samson, zdrcený jednáním lidí, se vydává najít bájného Moby Dicka, legendu všech velryb, v naději, že mu pomůže v boji proti zákeřným velrybářům. Film Jannika Hastrupa vyniká nejen pozoruhodným výtvarným zpracováním, ale představuje i odvážnou kritiku ničivých dopadů lidského jednání na přírodu.\n\n\t\t\n\t\t\t\t\t(NFA)",
  "posterUrl": "https://image.pmgstatic.com/cache/resized/w140/files/images/film/posters/158/050/158050083_22be6b.jpg"
}