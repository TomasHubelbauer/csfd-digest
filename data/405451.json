{
  "id": 405451,
  "url": "https://www.csfd.cz/film/405451-turbo-kid/",
  "name": "Turbo Kid",
  "screenings": {
    "Praha - Gabriel Loci": [
      "2024-06-13T17:00:00.000Z"
    ]
  },
  "content": "Na planetě Zemi nastala nukleární zima díky válkám, které přežilo jen málo lidí. Je nedostatek pitné vody i jídla a není nouze ani o lidi, kteří chtějí ostatní ovládat. Takový samozvaný, krutý vládce je muž jménem Zeus a kdo mu zkříží cestu, nemá moc šancí na další život. Mladý Kid je samotář, žije v úkrytu dál od ostatních lidí a do města jezdí na svém kole, jen když má něco na výměnu za vodu, či jídlo. Kid se pohybuje v pustině jen v bezpečné zóně, kde se potká s dívkou Apple, která je velmi hravá a vypadá šťastně. Kid se jí vyleká, když zjistí, že mluví s mrtvolou, ale později se Apple objeví v Kidově úkrytu, neboť dala Kidovi na ruku elektronický náramek, díky němuž jej našla. Kid je z Apple zmatený, neví zda jí může věřit, ale nakonec s ním Apple jede do bezpečné zóny hledat věci k výměně . Ještě než stačí Kid Apple vybavit vším potřebným, jsou napadeni a muž s maskou Apple unese. Když Kid před mužem utíká, propadne se do podzemí, kde objeví vybavený úkryt s nahrávkou vojenského velitele, jak žádá turbo jezdce o pomoc. Turbo jezdec je mrtvý a Kid si oblékne jeho převlek, který z Kida udělá silného a ozbrojeného muže. Kid je rozhodnutý Apple osvobodit a je mu jasné, že ji najde u Dia. Zeus pořádá souboje v prázdném bazénu, kdy jeho stoupenci zajmou jakéhokoliv člověka, který musí v bazénu bojovat o život. Mrtvý člověk je pak vhozen do obří drtičky, jelikož Zeus získává z lidského těla pitnou vodu. Kid přijde právě před začátkem takového souboje a je vhozen do bazénu k Apple a ostatním zajatcům...\n\n\t\t\n\t\t\t\t\t(TV Prima)",
  "posterUrl": "https://image.pmgstatic.com/cache/resized/w140/files/images/film/posters/159/645/159645606_702d14.jpg"
}