{
  "id": 355,
  "url": "https://www.csfd.cz/film/355-krajina-stinu/",
  "name": "Krajina stínů",
  "screenings": {
    "Praha - Kino MAT": [
      "2023-01-10T19:30:00.000Z"
    ]
  },
  "content": "V padesátých letech minulého století je C.S. Lewis (Anthony Hopkins) uznávaný spisovatel a profesor. Nikdy se neoženil a vede poklidný, uzavřený a kultivovaný staromládenecký život. Ten však rázem vezme za své, když potká energickou básnířku Joy Greshamovou (Debra Wingerová). Joy je odvážná rozvedená Newyorčanka, která si nebere servítky, a jejíž ostré a racionální postoje Lewise překvapují. Když nečekaně vtrhne do spisovatelova světa, šokuje jeho společníky a probudí v něm hluboké city, o kterých sice psal, ale nikdy je nezažil. Lewis začne této ženě pomalu otvírat své srdce a jejich láska zboří hradby jeho uzavřeného světa. Ale život plyne v křehké rovnováze a Lewis je nucen čelit zdrcující pravdě – srdce zaplavené velkou láskou je také otevřené velké bolesti.\n\n\t\t\n\t\t\t\t\t(Cinemax)",
  "posterUrl": "https://image.pmgstatic.com/cache/resized/w140/files/images/film/posters/158/731/158731898_b730fa.jpg"
}