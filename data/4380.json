{
  "id": 4380,
  "url": "https://www.csfd.cz/film/4380-pochybna-zena/",
  "name": "Pochybná žena",
  "screenings": {
    "Praha - Kino Ponrepo": [
      "2023-10-10T20:30:00.000Z"
    ]
  },
  "content": "Ingrid Bergmanová a Cary Grant v americkém špionážním filmu.Brzy po skončení druhé světové války je známý nacistický špion Huberman odsouzen americkým soudem. Jeho dcera Alicia se nemůže zbavit zklamání a pocitu viny z činnosti otce, o níž neměla vůbec tušení. S touhou na vše zapomenout se vrhá do víru života plného divokých večírků a alkoholu. Na jednom z nich se setkává s přitažlivým mužem, který jí není lhostejný. Později zjistí, že T. R. Devlin je americký agent. Alice chce vykoupit provinění svého otce a nabídne Devlinovi, že mu pomůže proniknout do centra německých špionů ukrývajících se v Brazílii. Proto se nakonec provdá za Alexandera Sebastiana, který žije v Rio de Janeiru, a získává díky němu přístup do tajné organizace...Thriller režiséra Alfreda Hitchcocka zaujme působivým a vynalézavým zpracováním, skvělým scénářem a úžasným vedením kamery (Ted Tetzlaff). Vynikající jsou i herecké výkony Ingrid Bergmanové (Alicia), Caryho Granta (Devlin) a Clauda Rainse (Alexander Sebastian). Film byl dříve uveden pod názvem Pověstný muž. Nepřesný překlad u nás před lety zavedli filmoví historici Jaroslav Brož a Myrtil Frída ve své knize 666 profilů zahraničních režisérů (A-Z). Ten byl pak postupně přejímán dalšími publicisty a historiky. Česká televize se rozhodla nyní snímek uvést pod názvem, který přesněji odpovídá ději příběhu.\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/159/916/159916753_133ead.jpg"
}