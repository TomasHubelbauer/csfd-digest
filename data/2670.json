{
  "id": 2670,
  "url": "https://www.csfd.cz/film/2670-ukryt/",
  "name": "Úkryt",
  "screenings": {
    "Praha - Letní kino Kinská": [
      "2024-08-14T21:00:00.000Z"
    ]
  },
  "content": "Rozvedená Meg Altmanová a její dvanáctiletá dcera Sarah se nastěhují do luxusního newyorského domu, jehož zvláštností je tajná místnost, kterou si nechal vybudovat jako nedobytný úkryt předchozí majitel. Hned první noc vnikne střechou do domu černoch Burnham a vpustí do domu komplice Juniora, jenž si neplánovaně přivedl posilu, ozbrojeného Raoula. Meg se náhodou probudí a zjistí, že v domě jsou lupiči. Podaří se jí vzbudit dceru a zavřít se s ní v úkrytu dřív, než je lupiči chytí. Netuší, že to, co chtějí, je ukryto právě v nedobytné místnosti. Lupiči začnou hledat způsob, jak se dostat dovnitř. Zatímco se Burnham dohaduje s komplici, Meg se odváží opustit úkryt, vydá se do ložnice pro mobil. V úkrytu však není signál. Meg se podaří napojit na pevnou linku, policie má však obsazeno, a tak jediný, komu se jí podaří zavolat, je bývalý manžel. Sarah se udělá špatně. Je diabetička a léky zůstaly venku. Meg marně hledá v zásobách cukr. Situace se vyhrocuje i venku. Junior se pohádá s Raoulem, který ho chladnokrevně zastřelí. Když se náhle ve dveřích objeví Megin manžel Stephen, Raoul ho zmlátí, a pak vyhrožuje Meg, že ho zabije, pokud neotevře. Sarah dostane záchvat a Meg se vydá ven pro inzulínovou injekci. Burnham s Raoulem se konečně dostanou do úkrytu. Meg zůstane venku a souhlasí, že nezavolá policii, pokud lupiči dají její dceři okamžitě injekci. Zatímco Burnham se věnuje otevírání sejfu, oba sledují na monitoru Meg, jak se snaží přesvědčit policii, že vše je v pořádku. Potom se začne připravovat k boji.\n\n\t\t\n\t\t\t\t\t(TV Nova)",
  "posterUrl": "https://image.pmgstatic.com/cache/resized/w140/files/images/film/posters/167/976/167976420_i2f0cb.jpg"
}