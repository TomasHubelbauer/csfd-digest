{
  "id": 10199,
  "url": "https://www.csfd.cz/film/10199-duch/",
  "name": "Duch",
  "screenings": {
    "Praha - Kino Balt": [
      "2024-11-18T18:30:00.000Z"
    ]
  },
  "content": "Zamilovaný pár, bankovní úředník Sam a výtvarnice Molly, se přestěhuje do nového bytu. Jsou spolu opravdu šťastní, po cestě z divadla Mollly poví Samovi, že si ho chce vzít za manžela. Náhle je přepadne muž s pistolí, chce peníze a uhodí Molly. Sam se rozzuří a při rvačce ho muž zastřelí. Sam zemře, ale jeho duch zůstává na zemi, aby mohl být nablízku Molly. Ta je ze Samovy smrti na dně. Jednoho dne se do bytu dostane muž, který Sama zabil, a něco zde hledá. Sam ho chce zastavit, ale jako duch není schopen se ničeho dotknout. Muže sleduje, aby zjistil jeho jméno a bydliště. Při zpáteční cestě Sam naváže kontakt s černoškou Ody a neustálým otravným zpíváním ji donutí, aby šla k Molly domů a pověděla jí, co on řekne. Sam jí sdělí jméno a adresu muže, který ho zabil, a také, že to byla plánovaná vražda. Molly nejprve ničemu nevěří, ale pak je přesvědčena, že žena opravdu se Samem mluví. Když Molly poví vše Carlovi, Samovu nejlepšímu příteli a kolegovi, tak ten jede informaci do vrahova bytu ověřit. Sam jede s ním a zjistí, že Carl a vrah jménem Willie Lopez se znají, Carl objednal Samovu vraždu, protože potřebuje kódy do počítače, díky kterým může převést velké množství peněz. Molly jde na policii, ale nikdo jí neuvěří. Ukážou jí spis Ody, která byla několikrát zadržena za podvody. Večer k Molly do bytu přijde Carl, aby ji dokázal, že je přítel a ona se na něj může spolehnout...\n\n\t\t\n\t\t\t\t\t(TV Prima)",
  "posterUrl": "https://image.pmgstatic.com/cache/resized/w140/files/images/film/posters/159/527/159527693_7aba87.jpg"
}