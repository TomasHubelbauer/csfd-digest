{
  "id": 9483,
  "url": "https://www.csfd.cz/film/9483-romance-pro-kridlovku/",
  "name": "Romance pro křídlovku",
  "screenings": {
    "Praha - Kino Ponrepo": [
      "2023-05-04T18:00:00.000Z"
    ]
  },
  "content": "Věčné téma lásky, života a smrti v českém filmu podle Františka Hrubína... Příběh, který básník František Hrubín vyprávěl na prázdninové cestě do Florencie dvěma svým přátelům, prožíval jako chlapec v lešanském ráji svého dětství. Příběh, v němž Láska a Smrt hrály jednu z nekonečné řady svých partií o lidské osudy. V sázce byly životy studenta Vojty a mladého děvčete od kolotoče Teriny, k němuž chlapec zahořel láskou. Náhlá smrt dědečka, o kterého se Vojta stará, zamíchá karty zcela jinak právě ten večer, kdy jsou s Terinou smluveni na společném útěku „někam“. O pointu zdánlivě prostého příběhu se však postará setkání někdejších soků v lásce. Studenta, z něhož se stal ředitel školy, a kolotočáře Viktora, který měl Terinu slíbenou od jejího otce… Přátelé Františka Hrubína byli nadšeni hloubkou a jímavostí tohoto zážitku a přesvědčovali Hrubína, aby stejně potěšil i čtenáře. Čtyři roky poté, co se \"Romance pro křídlovku\" stala jedním z nejúspěšnějších svazků Klubu přátel poezie 1962, oslovil příběh i statisíce filmových diváků. Nelehkého úkolu převést verše a naznačené dějové linie do filmové řeči se chopil stejně jako u předchozích filmových adaptací Františka Hrubína režisér Otakar Vávra. Hlavní role romantického příběhu o lásce, životě a smrtí mistrovsky ztvárnili Jaromír Hanzlík, Zuzana Cigánová a Štefan Kvietik. Snímek reprezentoval naši kinematografii na mnoha filmových festivalech (Bergamo, Sorrento, San Francisco, Moskva) a všude sklízel pozornost diváků i kritiky.\n\n\t\t\n\t\t\t\t\t(Česká televize)",
  "posterUrl": "https://image.pmgstatic.com/cache/resized/w140/files/images/film/posters/000/009/9000_5ed2ed.jpg"
}