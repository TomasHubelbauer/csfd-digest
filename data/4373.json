{
  "id": 4373,
  "url": "https://www.csfd.cz/film/4373-a-neuved-nas-v-pokuseni/",
  "name": "...a neuveď nás v pokušení",
  "screenings": {
    "Praha - Kino Ponrepo": [
      "2023-12-12T20:30:00.000Z"
    ]
  },
  "content": "V kontextu českého němého i zvukového filmu prokazovala herečka Anny Ondráková nezaměnitelné charisma a nebývalou všestrannost. Ze všeho nejvíce však dostávala nabídky do veseloherních snímků, neboť její komediální talent, pro ženy spíše vzácný, oplýval osobitou spontaneitou. Úspěchu dosáhla i v německy mluvených filmech rakouské či německé výroby. Ondráková zaujala Alfreda Hitchcocka, jenž v němém údobí také natáčel v německých ateliérech, a poznal tak mnohé osobnosti zdejší filmařské komunity, především svým dívčím půvabem, do nějž prostupují emoce rodící se ženy. Proto ji obsadil jak v tomto filmu, tak i v následující Její zpovědi do dramaticky položené role dívky, jež je ve své křehkosti vystavena situacím přesahujícím její emocionální a společenskou zkušenost. Anny Ondráková se tak stala jedinou z českých hereček, jež pronikly do britských filmů závažnějšího významu. (vh)\n\n\t\t\n\t\t\t\t\t(NFA)",
  "posterUrl": "https://image.pmgstatic.com/cache/resized/w140/files/images/film/posters/167/064/167064443_bf6c28.jpg"
}