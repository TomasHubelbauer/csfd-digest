{
  "id": 1308753,
  "url": "https://www.csfd.cz/film/1308753-tu-jhoothi-main-makkaar/",
  "name": "Tu Jhoothi Main Makkaar",
  "screenings": {
    "Praha - Kino Světozor": [
      "2023-10-13T20:15:00.000Z"
    ]
  },
  "content": "Sebevědomý frajírek Mickey (Ranbir Kapoor) může vypadat jen jako rozmazlený syn zámožných rodičů, nicméně potají si sám vydělává neobvyklou podnikatelskou aktivitou – pomáhá lidem zosnovat rozchody s jejich partnery či partnerkami tak, aby proběhly co nejhladčeji. Jenže pak se sám zamiluje do okouzlující Tinni (Shraddha Kapoor). Ta se necítí připravená na svatbu a anonymně kontaktuje poradce, který by jí pomohl vztah ukončit. Netuší ovšem, že jejím rozchodovým guruem není nikdo jiný než právě Mickey. Film navazuje na novodobý trend bollywoodských romantických komedií z prostředí opulentně bohatých rodin, v nichž se potkává okouzlení moderní západní kulturou a konzumerismem s tradičními rodinnými hodnotami.\n\n\t\t\n\t\t\t\t(Festival bollywoodského filmu)",
  "posterUrl": "https://image.pmgstatic.com/cache/resized/w140/files/images/film/posters/167/140/167140768_700290.jpg"
}