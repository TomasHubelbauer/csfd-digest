{
  "id": 15206,
  "url": "https://www.csfd.cz/film/15206-hotel-bagdad/",
  "name": "Hotel Bagdad",
  "screenings": {
    "Praha - Kino Ponrepo": [
      "2024-01-31T20:30:00.000Z"
    ]
  },
  "content": "Děj slavného snímku režiséra Percyho Adlona se odehrává ve zchátralém hotýlku v poušti na cestě do Las Vegas. Hladinu ospalého prostředí rozčeří svým příchodem korpulentní dáma z Bavorska, která se tu definitivně rozejde se svým manželem. Tak skončí jejich okružní jízda po Státech. Na obyvatele motelu působí Jasmin jako bytost z jiného světa. Svým naivním, laskavým chováním a osobním kouzlem si brzy podmaní všechny hosty i obyvatele zapadlého hnízda, včetně energické černošské majitelky. Podnik se začíná měnit v navštěvované místo, kde se lidé zkrátka cítí dobře. Komediálně laděný snímek staví své situace i na střetu dvou ženských charakterů, daných zcela odlišným původem, výchovou a životními zkušenostmi. Hlavní roli ztvárnila populární německá herečka Marianne Sägebrechtová. Prostý a nenápadný film získal mj. ve Francii Césara za nejlepší zahraniční snímek a Hlavní cenu na filmovém festivalu v Riu de Janeiru. Pod názvem Calling you se proslavila i ústřední píseň, nazpívaná Jevettou Steelovou.\n\n\t\t\n\t\t\t\t\t(oficiální text distributora)",
  "posterUrl": "https://image.pmgstatic.com/cache/resized/w140/files/images/film/posters/000/367/367318_6pas2i.jpg"
}