{
  "id": 139875,
  "url": "https://www.csfd.cz/film/139875-cerveny-balonek/",
  "name": "Červený balónek",
  "screenings": {
    "Praha - Kino Ponrepo": [
      "2024-11-10T15:00:00.000Z"
    ]
  },
  "content": "Francouzský   středometrážní   barevný film.   který filmová kritika nazvala  „čistě filmovou, pohybovou, rytmickou a barevnou básní\". Je to lyrický příběh o přátelství mezi malým pařížským chlapcem Pascalem a jeho červeným nafukovacím balónkem. Od chvíle, kdy se ti dva sejdou, sleduje divák jejich osudy s nesmírným zaujetím. Usmívá se  jako ti chodci, pod jejichž deštníky schovává malý Pascal svůj balónek před deštěm, má radost, když balónek pronásleduje a zesměšní přísného ředitele školy, chápe sympatie červeného balónku k modrému, napjatě prožívá s  Pascalem pronásledování tlupou uličníků a společně s ním se mu chce zaplakat ve chvíli, kdy hladký povrch červeného balónku je proražen ostrým kamenem, a kdy balónek před jeho očima stárne, vrás-kovatí, splaskává a konečně pomalu a tiše umírá. To je nesporně jedna z nejsilnějších a při tom nejlyričtějších scén filmu, vytvořeného velkým umělcem  režisérem Albertem Lamorissem, jehož srdce je vrchovatě naplněno láskou k dětem a smyslem pro filmovou poesii.\n\n\t\t\n\t\t\t\t(Filmový přehled)",
  "posterUrl": "https://image.pmgstatic.com/cache/resized/w140/files/images/film/posters/167/800/167800125_7j9z5d.jpg"
}