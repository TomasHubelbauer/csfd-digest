{
  "id": 315663,
  "url": "https://www.csfd.cz/film/315663-hunger-games-sila-vzdoru-1-cast/",
  "name": "Hunger Games: Síla vzdoru 1. část",
  "screenings": {
    "Praha - Kino Aero": [
      "2023-06-17T18:30:00.000Z"
    ]
  },
  "content": "Katniss Everdeenová prožívá nejtěžší období svého života. Ačkoli z Her čtvrtstoletí jakžtakž vyvázla se zdravou kůží a máma se sestrou jsou v bezpečí, její starosti ještě neskončily. Capitol srovnal se zemí Dvanáctý obvod, zahynuly tisíce lidí a Katniss pronásleduje pocit viny. Navíc Peeta Mellark, její partner z Her, zůstal v rukou nepřátel. Na čelo odboje se postavil Třináctý obvod, i když jen donedávna se o jeho existenci téměř nic nevědělo. Válka přináší oběti na obou stranách, rozdíly mezi dobrem a zlem se stále více stírají. Vítězství se sice přiklání na stranu rebelů, ale konec je stále v nedohlednu. Krveprolití může zastavit pouze Katniss. Pokud chce zachránit Peetu, zabránit dalšímu maření životů, porazit Sídlo a nenáviděného prezidenta Snowa, musí se znovu chopit symbolu Reprodrozda. Opět zjišťuje, že o svém osudu nerozhoduje sama, ale do jisté míry se stává nástrojem v mocenském souboji. A stále nevyřešila dilema, kterému ze dvou nejbližších přátel patří její city ...\n\n\t\t\n\t\t\t\t\t(Forum Film CZ)",
  "posterUrl": "https://image.pmgstatic.com/cache/resized/w140/files/images/film/posters/159/316/159316051_ff8ed6.jpg"
}