{
  "id": 1529498,
  "url": "https://www.csfd.cz/film/1529498-zamecnik-a-kancler/",
  "name": "Zámečník a kancléř",
  "screenings": {
    "Praha - Kino Ponrepo": [
      "2024-06-13T19:30:00.000Z"
    ]
  },
  "content": "V roce 1917 jmenoval Lenin Anatolije Lunačarského lidovým komisařem pro vzdělávání. V této funkci, kterou zastával 12 let, měl Lunačarskij značný vliv na dění v ruské kultuře mezi revolucí a nástupem stalinismu. Sám se pokoušel o literární tvorbu, jako v Zámečníku a kancléři, kde se vypráví o válce dvou fiktivních států, o státním protifašistickém převratu nevedoucím k ukončení bojů a o revoluci, kterou může zdárně dovést do konce jen uvědomělý proletariát, nikoli sociální demokracie. Čili příběh, převádějící do symbolické roviny události poměrně čerstvé. Vladimir Gardin režíroval snímek spolu se začínající Olgou Preobraženskou a zároveň v něm ztvárnil jednu z hlavních rolí. Gardin byl jedním z hlavních průkopníků ruského filmu už v době carismu, po revoluci přijal místo ředitele nově ustavené filmové školy. Na většině jeho filmů z první poloviny dvacátých let spolupracoval jeho žák Vsevolod Pudovkin, snímek Zámečník a kancléř realizovali ve studiích VUFKU v ukrajinské Oděse.\n\n\t\t\n\t\t\t\t\t(NFA)",
  "posterUrl": "https://image.pmgstatic.com/cache/resized/w140/files/images/film/posters/169/016/169016298_qdoa01.jpg"
}