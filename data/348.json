{
  "id": 348,
  "url": "https://www.csfd.cz/film/348-chorus-line/",
  "name": "Chorus Line",
  "screenings": {
    "Praha - Kino MAT": [
      "2024-09-03T20:30:00.000Z"
    ]
  },
  "content": "Úspěšný broadwayský muzikál se ve filmové adaptaci režiséra Richarda Attenborougha vrací na obrazovky. Skupina tanečníků se shromáždí na jevišti divadla na Broadwayi, aby se zúčastnila konkurzu na nový muzikál v režii Zacha (Michael Douglas). Po počátečním vyřazování zbyde šestnáct nadějných adeptů. Se zpožděním se dostaví i někdejší úspěšná tanečnice Cassie (Alyson Reedová), která kdysi se Zachem prožila bouřlivý milostný románek, ale nakonec ho opustila kvůli kariéře v Hollywoodu. Teď už je však Cassie víc než rok bez práce a natolik zoufalá, že se snaží získat alespoň místo v tanečním sboru a podstoupit výběrové řízení. Zda se ale její bývalý milenec zachová jako profesionál a bude ochoten zapomenout na příkoří z minulosti, to se teprve uvidí. V průběhu filmu je odhalen životní příběh každého z tanečníků. Některé jsou vtipné, jiné ironické a další srdcervoucí. Ať už je však jejich pozadí jakékoli, jedno mají všichni účastníci společné - vášeň pro tanec.\n\n\t\t\n\t\t\t\t\t(Cinemax)",
  "posterUrl": "https://image.pmgstatic.com/cache/resized/w140/files/images/film/posters/164/257/164257461_345265.jpg"
}